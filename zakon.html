<!DOCTYPE html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1, maximum-scale=1, user-scalable=no">
  <link rel="stylesheet" type="text/css" href="dist/main.css">
  <link href="https://fonts.googleapis.com/css?family=Open+Sans:400,800" rel="stylesheet">
  <script type="text/javascript" src="./js/main.js" defer></script>
</head>
<body>

<div class="sheet">
  <div class="center">
    <img src="img/sk-logo.png" class="sk-logo"/>
  </div>
  <div class="row">
    <div class="wire-box">
      <h2>Imię</h2>
      <p>
        Rydwan
      </p>
    </div>
    <div class="wire-box">
      <h2>Stan</h2>
      <p>
        Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Zakon
      </p>
    </div>
  </div>
  <div class="wire-box">
    <h2>Opis</h2>
    <pre>
Widziałeś zbyt wiele. Służba wojskowa w czasach pokoju nie mogła Cię przygotować na pracę w wymiarze sprawiedliwości. Dzieci w beczkach powinny być absolutnym dnem, do jakiego może się zniżyć człowiek. A jednak były sprawy, o których prasa nie pisała. Sprawy, o których nie rozmawiano w wiadomościach czy „Uwadze”. Sprawy, o których nikt nie może wiedzieć. Ale Ty wiesz.
Właśnie z ich powodu zrezygnowałeś z dalszej służby. A także zacząłeś szukać dna butelki lub wciągać rzeczy, które przynosiły chwilowe zapomnienie. Aby mieć na to pieniądze, wciąż babrałeś się w ludzkich brudach i sekretach, tym razem już jako detektyw. Cywil i „niezależny przedsiębiorca.” Kiedyś się śmiałeś z takich ludzi, ale kiedy trzeba zapłacić rachunki, żadna praca nie hańbi. Śledzenie niewiernych małżonków potrafi wyżywić człowieka.
	Pewnego dnia, zrozpaczona kobieta zatrudniła Cię, abyś odnalazł jej zaginionego mężusia. Sprawa w tym momencie dla Ciebie już rutynowa, pewnie zwiał w siną dal z jakąś kochanką. Niemniej jednak wziąłeś zarówno pieniądze jak i sprawę po czym zacząłeś węszyć. Bezskutecznie. Facet był cholernie skryty, ostro dzielił życie zawodowe od prywatnego. Jedyną poszlakę, na jaką natrafiłeś, to były luźne karteczki w których gość pisał o jakiejś „Klinice.” Wierzył, że może ona go uratować od raka jelit, którego ukrywał przed żoną.
Jak się później dowiedziałeś, Klinika ta należała do Cyrulika. Gość już dawno nie żyje, a Ciebie spotkałby ten sam los, gdybyś nagle nie napotkał Wielebnego. Czekał na Ciebie, z odpowiedziami na pytania, za które Ci płacono. Kiedy zaś poznałeś całą prawdę o Łodzi Spokrewnionych, dał Ci prostą decyzję do podjęcia: wykorzystasz swoje talenty w służbie dla miasta ludzi oraz wampirów lub też zginiesz na miejscu. Wybór był banalnie prosty. Wypiłeś krew Robaka i od tego czasu wiernie mu służysz jako ghoul. Jego krew nawet pomaga Ci zapomnieć o innych używkach, choć na chwilę.
    </pre>
  </div>

  <div class="wire-box">
    <h2>Cele</h2>
    <pre>
      - Wielebny jest szczerze zaniepokojony wycofaniem się Księcia z życia miasta. Ten Sąd jest świetną okazją, aby dowiedzieć się czegoś więcej o jego stanie, choć wiesz na pewno że Orszak będzie milczał jak grób.
      - Nie interesujesz się samym Sądem, jest to dla Ciebie sprawa wampirów i one powinny to między sobą rozstrzygnąć. Ale Wielebny chce ,żeby ta szopka skończyła się surowymi wyrokami i żeby proces nie przerodził się w farsę i przepychanki. Choć masz w nosie to pierwsze to w pełni zgadzasz się z tym drugim.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Wielebny</b>-twój szef, któremu zawdzięczasz dobre zdrowie. Jego krew odpędza sen, łagodzi bóle i sprowadza słodkie zapomnienie. Ma w zwyczaju pojawiać się i znikać, niczym cień, ale zawsze pojawia się kiedy tego najbardziej potrzebuje. Wprowadził Cię w nowy świat, pełen tajemnic i sekretów-całkowicie nowa kategoria wyzwań. Gdyby jeszcze nie wiązało się to z babraniem się w politykę, to byłbyś bardzo zadowolony.
      <b>Arcykapłanka</b>-wampirzyca stworzona przez szefa. Miła dziewczyna, choć miewa omamy słuchowe, ale poza tym wydaje się być nawet normalna. Jak na kogoś, kto pije krew oczywiście. Szef Cię prosił, żebyś miał na nią oko, ponieważ jest wciąż młoda i naiwna. A takie osoby wzbudzają w Spokrewnionych to co najgorsze.
      <b>Cesarz</b>-twój dawny sierżant, obecnie podinspektor Marek Szczeliński z Komendy Głównej. Kiedy na niego patrzysz i wspominasz dawne sprawy to zaczynasz tęsknić za służbą. Przynajmniej dopóki koszmary nie powrócą. Niemniej jednak cieszysz się, że znowu pracujecie razem i że masz przy sobie kogoś na kim możesz polegać.
      <b>Diabeł</b>- paser, który zna niejednego złodziejaszka. Był dla Ciebie dobrym źródłem informacji, a że jest właścicielem baru, to często do niego zaglądałeś. Nawet wtedy, kiedy nie miałeś pytań. Można na nim polegać, w granicach rozsądku oczywiście.
      <b>Luna</b>- dziewczyna, która była w Domu Aukcyjnym w dniu morderstwa, tak jak i Cesarz. Nie wiesz co w niej przyciągnęło uwagę Wielebnego, masz tylko nadzieję, że sobie da radę na procesie.
      <b>Mag</b>-ghoul Wielebnego, który służył mu jeszcze przed Tobą. Dawny przywódca Wiernych, obecnie jego ekspert od spraw nadprzyrodzonych. Okultyzm jest jego pasją. Albo obsesją. Albo też całym jego życiem. Krótko mówiąc, jest mocno popieprzony. Ale na pewno wie więcej o tych sprawach niż ktokolwiek inny.
      <b>Moc</b>-chłopaczek z UMŁ, karierowicz pełną gębą. Wydaje się na razie być przyzwoitym człowiekiem, czyli jeszcze nie siedzi zbyt długo w bagnie polityki. Jego kontakty na pewno potrafią się przydać, pytanie jak on sam da sobie radę pośród krwiopijców.
      <b>Ochrona</b> - młoda policjantka. Idealistyczna i brutalna, lubiłeś ją nawet, ona ciebie też. Dogadywaliście się. Nie wiesz co robi wśród świrów Cyrulik, ale chyba dobrze byłoby pomóc jej od nich uciec. Chyba nie wie w co się wpakowała.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      -widziałeś wiele, nie chcesz o tym gadać. Choć nie masz nic przeciwko ludziom, czy też ghoulom lub wampirom, ale pytania o przeszłość starannie omijasz.
      -Lubisz zagadki, choć może raczej, lubisz rozwiązywać (nie)ludzkie sekrety i tajemnice. Dowiedzieć się kto co zrobił i też dlaczego to zrobił. Tajemnice Wampirów też potrafią Cię zaciekawić. Ich spiski i polityka-już nie.
      -Lubisz pić, ale nie lubisz być pijanym. Na szczęście masz mocną głową. Czasami ludzie patrzą na Twoje picie z troską lub niesmakiem, ale dawno już przestałeś na to zwracać uwagę Zważywszy na to, co brałeś w przeszłości, alkohol jest zmianą na lepsze.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Mag
      </p>
    </div>
    <div class="wire-box">
      <h2>Stan</h2>
      <p>
Ghoul
      </p>
    </div>
    <div class="wire-box">
      <h2>Frakcja</h2>
      <p>
        Zakon
      </p>
    </div>
  </div>
  <div class="wire-box">
    <h2>Opis</h2>
    <pre>
      Od najmłodszych lat gnębiła Cię bolesna pustka w duszy. Szukałeś jakiegoś sensu w życiu, które wykraczałoby poza prozaikę codziennego życia. Szkoła, studia i praca-czy na pewno do tego ogranicza się sens istnienia? Filmy, gry i seriale na pewno dostarczają rozrywkę, ale tylko odwracają uwagę od potrzeb duszy. Cały czas, niestrudzenie, szukałeś Prawdy o świecie. Jakiegoś większego celu, dla którego istniejesz.
      Wszystko zaczęło się niewinnie, od starej książki z antykwariatu, którą kupiłeś za grosze. Był to dziennik starego „szaleńca”, jak go społeczeństwo zaszufladkowało, który spisywał swoje sny widząc w nich przebłyski Prawdziwego Świata. Lektura ta otworzyła Ci oczy, nauczyła Cię odnajdywać Sens pośród prozaiki codziennego wyścigu szczurów, a także zwróciła na Ciebie uwagę innych Poszukiwaczy Prawdy.
      Od tego czasu próbowałeś wszystkiego. Spotkania o północy na cmentarzu wraz z samozwańczymi nekromantami. Grupowe modlitwy do Bogów, którzy byli już starzy, kiedy rozpadła się Pangea. Rozszerzanie świadomości za pomocą odpowiednich narkotyków. Zaklęcia, klątwy i błogosławieństwa poukrywane na marginesach starych tomów. Wszystko na nic!
Twoje pasmo niepowodzeń zakończyło się pakunkiem, które ktoś podrzucił na próg Twoich drzwi. Była to woskowa ręka, gdzie każdy palec służył za świecę. Metodą prób i błędów odkryłeś, że podpalenie takiej świecy za pomocą płonącego banknotu przynosiło Ci szczęście. Awans pracy, miłość dobrej kobiety, wygrana w konkursie-wszystko to znalazło się na wyciągnięcie ręki! Skąd mogłeś wiedzieć, że oprócz banknotu, ceną korzystania z ręki było sprowadzenie klątwy na najbliższych?
Wielebny Cię odnalazł, pogrążonego w obsesji wokół ostatniego życzenia, podczas gdy Twoje życie się rozpadało wokół Ciebie. Zabrał Rękę i podobno ją zniszczył, Ciebie zaś uczynił swoim Ghoulem. „Potrzebuję kogoś, kto widzi więcej ode mnie”-to właśnie powiedział gdy zaoferował Ci swoją krew. Od tego czasu służysz mu wiernie, nawet przez pewien moment dowodziłeś jego ludźmi, dopóki nie powstał Zakon i Cesarz nie przejął władzy.
	W sumie, bardzo dobrze, że tak się stało. Nareszcie znowu masz czas, aby pogrążyć się w swoich badaniach!
    </pre>
  </div>

  <div class="wire-box">
    <h2>Cele</h2>
    <pre>
      -sam sąd niewiele Cię interesuje, ale jedna z oskarżonych-Sójka-bardzo Cię ciekawi. Podobno ma wizje, które zdradzają jej tajemnice z przeszłości. Jak to wygląda? Jakie ma ograniczenia? Czy można się tego nauczyć? Czy jest to powiązane z byciem Wampirem? Jakie sekrety odkryła? Musisz się dowiedzieć, inaczej już nigdy spokojnie nie uśniesz!
      -Wielebny wspominał Ci o Urnie, której właściciel ma się pojawić na procesie. Podobno niesie ze sobą niebezpieczne omeny, dlatego też masz się o niej jak najwięcej dowiedzieć i ocenić, czy tak jak niegdyś Ręka stanowi ona zagrożenie.
      - Zjednoczeni to frakcja, w której jest wiele osób o podobnych do Twoich zainteresowaniach. Zdaje się, że Lachesis jest prawdziwym, wtajemniczonym szamanem. Z kolei Sokrates wydaje się być człowiekiem o celach dokładnie takich samych jak te Twoje. Postaraj się do nich zbliżyć.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Wielebny</b>-Twój mistrz, którego krew regularnie spijasz, smakując prawdziwą magię. Jest naprawdę wielkim uczonym, służba u niego jest najlepszą drogą do Poznania. Niestety, dzieli swój czas pomiędzy sacrum i profanum i zbyt wiele czasu zajmują mu sprawy miejskie. Dlatego też, aby nie tracić czasu w oczekiwaniu na kolejne lekcje, sam się dokształcasz.
      <b>Arcykapłanka</b>-wampirzyca stworzona przez Wielebnego, od dziecka wyczulona na świat duchów. Słyszy głosy, które należą do istot, z którymi zwykli ludzie nie mogą wejść w interakcję. Ciekawe, czy wampirza krew zmieniła tą zdolność w jakikolwiek sposób? Będziesz ją musiał o to spytać
      <b>Cesarz</b>-nowy przywódca Zakonu, pracuje bodajże w policji. To tłumaczy jego zamiłowanie do wydawania rozkazów i bawienia się w hierarchię. Kiedy ty dowodziłeś, nigdy nie czułeś potrzeby, żeby tak się wywyższać. Ale i tak się cieszysz, że już nie jesteś liderem. Nigdy nie przepadałeś za użeraniem się z ludźmi.
      <b>Diabeł</b>-jeden z przedstawicieli elementu przestępczego, choć raczej tego mniej niebezpiecznego. Nie przepadasz za nim, ponieważ jest idealnym przykładem na prozaiczną pustkę, jaka zawiera się w materialnym podejściu do życia. Dobrze chociaż, że czasami ma jakąś zabawną historię do opowiedzenia.
      <b>Luna</b>- kolejna nowa twarz. Kobieta ta była na licytacji, na której zakupiono Urnę. Wątpisz, żeby wiedziała o niej coś, co może Ci się przydać. Ale być może potrzebne jest tylko odpowiednie pytanie, aby sobie coś konkretnego przypomniała?
      <b>Moc</b>- kolejny osobnik w pełni pożarty przez świecki aspekt świata, ten młody człowiek ma marzenia o karierze politycznej. Być może ma szlachetne pobudki, a może po prostu kieruje nim chciwość?  Nieważne, pewnie i tak na stare lata pożałuje swojej ścieżki poprzez życie.
      <b>Rydwan</b>-osobnik złamany, gdyby nie potężna krew Wielebnego, na pewno już dawno dołączyłby do zmarłych. Szczelnie pilnuje swojej przeszłości, ale widać po nim, że wiele w swoim życiu stracił. Ma swoje zastosowanie jako pies tropicielski, ale poza tym niewiele z niego pożytku.
      <b>Lachesis</b> - przywódca Zjednoczonych. Szaman. Wiedzący.
      <b>Sokrates</b> – filozof ze Zjednoczonych, podobny Tobie poszukiwacz prawdy.
      <b>Kirke</b> – uczennica Lachesisa.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      -wiedza jest największą wartością dla Ciebie, a ciekawość największą cnotą. Zawsze masz setki pytań w zanadrzu, kiedy prowadzisz z kimś rozmowę. Chętnie też dzielisz się swoimi teoriami, kiedy brakuje konkretnych odpowiedzi.
      -to, że lubisz się wymieniać informacjami, nie znaczy że nie posiadasz sekretów. Nieprędko nabierasz zaufania do ludzi i dopóki nie jesteś ich pewien, ukrywasz dla siebie co ciekawsze spostrzeżenia, a ludziom spoza Zakonu sprzedajesz fałszywe informacje
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Cesarz
      </p>
    </div>
    <div class="wire-box">
      <h2>Stan</h2>
      <p>
Ghoul
      </p>
    </div>
    <div class="wire-box">
      <h2>Frakcja</h2>
      <p>
        Zakon
      </p>
    </div>
  </div>
  <div class="wire-box">
    <h2>Opis</h2>
    <pre>
      Mogłeś po prostu przyjąć awans i pracę w Komendzie Głównej, pogrążyć się w papierkowej robocie i zapomnieć o nocy w Domu Aukcyjnym. Ale pozostało jeszcze tyle pytań: Co wiązało morderstwa w mieście z tajemniczymi symbolami? Czemu pracownicy Domu próbowali pozbyć się dowodów z miejsca zbrodni? Czemu cała ta sprawa została zamknięta w trybie natychmiastowym? To było oczywiste, że ktoś próbuje zatuszować całą sprawę, ale kto i po co?
Mimo, że Łódź już nie jest Twoim rewirem, każdą wolną chwilę poświęciłeś na swoje prywatne śledztwo. Wykorzystałeś każdy kontakt, każdą przysługę i każdy dług jakie nagromadziłeś podczas swojej długiej służby, wszystko aby tylko odnaleźć światków tamtej nocy w Domu. Wielu z nich wyjechało z kraju, parę z nich zginęło w nieszczęśliwych wypadkach, a spora część po prostu nagle zniknęła. Ale też z każdą osobą odkrywałeś kolejny fragment układanki, odsłaniając spisek toczący miasto. Nareszcie zbliżałeś się do prawdy!
Skończyłoby się to Twoją śmiercią. Orszak Grafa jest bezwzględnie skuteczny i nie marnuje czasu. Na szczęście pierwszy do Ciebie dotarł Wielebny, który był szczerze zachwycony Twoją nieustępliwością. Zaoferował Ci możliwość poznania całej Prawdy: O Domu Aukcyjnym, o Pomorskiej i o mieście. Jedyne, czego wymagał, to żebyś kontynuował swoją służbę wobec miasta. I przypieczętował to wypiciem jego krwi.
Od tamtej nocy jesteś w pełni oddany służbie Wielebnemu i pilnowaniem porządku w Łodzi, zarówno za dnia jak i nocą. Zostałeś wywyższony do roli przywódcy Zakonu i reprezentujesz wolę jednego z najbardziej przerażających wampirów w Łodzi. Te spotkanie sądu jest pierwszą okazją, w której będziesz mógł się prawdziwie wykazać.
    </pre>
  </div>

  <div class="wire-box">
    <h2>Cele</h2>
    <pre>
      -Wszystkie zebrane dowody wyraźnie wskazują na to, że oskarżeni wezwani przed oblicze Sądu w pełni zasługują na surową karę. Nie możesz dopuścić do tego, żeby wykpili się tanim kosztem, muszą zostać przykładnie ukarani.
      -To jest pierwsza okazja, w której Zakon pojawi się pośród Społeczeństwa jako zwarta grupa pod Twoim przywództwem. Musisz dopilnować, aby Twoja frakcja działała zgodnie i skutecznie, ponieważ pierwsze wrażenie będzie niezwykle ważne.
      -Wielebny jest szczerze zaniepokojony wycofaniem się Księcia z życia miasta. Ten Sąd jest świetną okazją, aby dowiedzieć się czegoś więcej o jego stanie, choć wiesz na pewno że Orszak będzie milczał jak grób.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Wielebny</b>-Skryty i tajemniczy, Wielebny jest dla Ciebie zagadką. Wiesz na pewno, że jest całkowicie oddany Miastu, zarówno jego wampirzej jak i ludzkiej połówce. Traktuje Cię jak zaufanego partnera, dając Ci sporo wolności decyzyjnej na Twoim nowym stanowisku. Nie zawiedziesz go
      <b>Arcykapłanka</b>-"Córka" Wielebnego. Często wydaje się być nieobecna i rozkojarzona, czasami przyłapałeś ją na rozmowie samej ze sobą. Pomimo tego nie sprawia kłopotów i wywiązuje się ze swoich obowiązków.
      <b>Diabeł</b>-drobny paser, który jest pod protekcją waszego Patrona. Policja miała do niego podejrzenia, ale nigdy nic nie można było mu udowodnić. Oportunista, ale posiada przydatne kontakty.
      <b>Luna</b>-panią Kuleszę kojarzysz z Domu Aukcyjnego. Zanim zostałeś ghoulem była jedną z osób, które próbowałeś odnaleźć. Ostatnie wieści jakie natrafiłeś na jej temat, to fakt że wybuchł pożar w jej pokoju hotelowym i na pewno nie był on przypadkowy. Dobrze jest ją zobaczyć pośród żywych.
      <b>Mag</b>-ten człowiek ma obsesję na punkcie okultyzmu i jest niezwykle ciekawski. Umiejętnie wykorzystane, jego talenty potrafią być cenne przy kontaktach z innymi frakcjami. Ale warto mieć go na oku, żeby ta ciekawość go nie zgubiła.
      <b>Moc</b>-kojarzysz chłopaka z Urzędu Miasta. Nigdy nie miałeś okazji zamienić z nim więcej niż dwa zdania, ale dopóki się słucha rozkazów, to nie będziesz miał z nim problemów.
      <b>Rydwan</b>-dawny gliniarz i kumpel od kieliszka, znaliście się jak jeszcze byłeś sierżantem. Kiedy odchodził ze służby, byłeś pewien, że zapije się na śmierć. Wygląda teraz znacznie lepiej i wygląda na to, że wciąż ma nosa do roboty śledczego.
      <b>Ochrona</b> – łódzka policjantka z tych problematycznych. Brutalna, bezwzględna dla przestępców, ale zawsze miała, jak to się mówi, serce po właściwej stronie, więc nie wiesz co robi u psycholi z Laboratorium
      <b>Prokurator</b> - kolejne zaskoczenie z Laboratorium. Kojarzycie się i szanujecie - dała ci znać, że ktoś ma na ciebie jakieś lewe dowody, mogłeś się przygotować - ale najwyraźniej wylądowaliście teraz w różnych drużynach.
      <b>E#28</b> – kojarzysz typa z aukcji sztuki. Śliski facet, podejrzewasz, że jest kryminalistą, choć nigdy mu niczego nie udowodniono. Przyszedł z ludźmi z Laboratorium i wydaje się nie mieć pojęcia w co się wpakował.
      <b>Dyrektor</b> - były dyrektor Domu Aukcyjnego. Teraz kolejny człowiek na usługach Cyrulik. Wydaje się, że wiedział o świecie nadnaturalnym wcześniej niż ty.
      Mecenas - była prawniczka Domu Aukcyjnego. Teraz służy Chorągwi. Trzeba na nią uważać.
      <b>Elpis</b> - wygrał Urnę na aukcji, teraz wpadł z nią w szpony Zjednoczonych, co nie wróży mu dobrze.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      -Przywódca w każdym calu, masz plan na każdą okazję i niespodziankę. Cenisz sobie wśród podwładnych sumienne wykonywanie rozkazów bardziej niż inicjatywę własną, ale dopóki rezultaty się zgadzają to jesteś zadowolony.
      -Twoja lojalność wobec Wielebnego, oparta na wzajemnym szacunku, jest zwielokrotniona przez vitae rozgrzewające Twoje ciało. Nie pozwolisz na to, aby ktoś przy Tobie zlekceważył Wielebnego ani Zakonu, który reprezentuje jego wolę.
      -Masz żyłkę dyplomatyczną, wolisz zażegnywać konflikty niż je wzniecać. Ale nawet Twoja cierpliwośc ma swoje granice.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Luna
      </p>
    </div>
    <div class="wire-box">
      <h2>Stan</h2>
      <p>
Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Zakon
      </p>
    </div>
  </div>
  <div class="wire-box">
    <h2>Opis</h2>
    <pre>
      Od czasu nocy w Domu Aukcyjnym Twoje życie całkowicie zwariowało. Bardziej niż zwykle. Twój zleceniodawca, obrażony Twoim brakiem sukcesów na aukcji, dał Ci do zrozumienia że konsekwencje  tej porażki będą koszmarne. Wkrótce po tym zauważyłaś, że jacyś dziwni ludzie Cię obserwują,  zawsze wtedy, kiedy byłaś zajęta i otoczona ludźmi. Za każdym razem gdy wracałaś do domu nie dawało Ci spokoju głupie uczucie, że czujesz na sobie czyiś wzrok. Kiedy zgłosiłaś to na policję, spotkałaś się z apatią ze strony funkcjonariuszy, co tylko bardziej Cię wkurzyło. Powoli zaczynała ogarniać Cię furia.
      Wszytko się odmieniło na lepsze, od kiedy spotkałaś się z Nim. Wielebny Robak, tajemnicza postać ukryta w czarnych szatach, jest jednym z najbardziej przerażających wampirów w Łodzi. I od niedawna, jest też Twoim przyjacielem. Odkąd Cię zaprosił do eleganckiego lokalu na kolację-cała sala była pusta, nikt nie mógł Wam przeszkadzać-jesteś pod jego opieką i nikt się już Ci nie narzuca. Sam Wielebny jest zaskakująco wdzięcznym towarzyszem rozmowy, wyraźnie zainteresowanym kwestiami kultury i sztuki, a także zachwycał się Twoją wizją muzeum. Chciałby w przyszłości wspomóc Cię z zebraniu funduszy.
Zakon Wielebnego ma na celu dopilnować, aby wampirza Łódź nie rozpadła się po naporem wewnętrznych spięć i nie zagroziła spokojowi zwykłych ludzi. Jest to cel, który ma dla Ciebie sens i z którym się zgadzasz, dlatego też z radością dołączyłaś do Zakonu. Zbliżający się Sąd będzie dla Was pierwszą okazją, w której będziecie mogli działać w większym gronie. Na pewno dacie sobie radę.
    </pre>
  </div>

  <div class="wire-box">
    <h2>Cele</h2>
    <pre>
      -Reprezentujesz na Sądzie Wielebnego, który domaga się surowej kary wobec winnych, osądzonych w sprawiedliwym procesie. Twoim celem jest dopilnować, żeby Sąd był w pełni uczciwy i sprawiedliwy , aby wyrok jaki zapadanie był słuszny i sprawiedliwy.
      -Na Sądzie ma się pojawić mężczyzna, który zakupił Urnę. Wielebny jest nią zainteresowany, chociaż nie, on jest nią zaniepokojony. Zbyt wiele czasu i nerwów straciłaś już przez nią, niemniej jednak Wielebny poprosił Cię abyś dowiedziała się wszystkiego co możesz o niej. I jeśli jest to możliwe, żebyś ją zdobyła.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Wielebny</b>-Twój enigmatyczny patron, rzadko go widujesz i niewiele o nim wiesz. Ale na pewno skutecznie Cię chroni, ponieważ nikt już Ciebie nie śledzi i nie boisz się już odbierać telefonów od nieznanych numerów. Ma dla Ciebie zawsze jakieś zadanie lub zlecenie, ale do tej pory były to zawsze rzeczy drobne i proste. Być może zaczął Ci bardziej ufać, stąd ta wyprawa na Sąd?
      <b>Arcykapłanka</b>: Miła dziewczyna, która czasami gada sama do siebie. Przy okazji jest wampirzycą, ale nie czyni to jej mniej sympatyczną. Zawsze jest skora do pomocy.
      <b>Cesarz</b>- pan komendant-teraz już podinspektor-który był w Domu Aukcyjnym tamtej nocy. Kiedy na niego patrzysz wciąż przypominasz sobie tamtego zadźganego mężczyznę i krew na podłodze. Ale nie licząc tych przykrych wspomnień, cieszysz się, że masz znajomą twarz w tej grupie.
      <b>Diabeł</b>-dość sympatyczny człowiek, który wydaje się być otwarty na ludzi. Niewiele ze sobą rozmawialiście do tej pory, podobno jest barmanem. Ciekawe skąd ma taką ksywkę?
      <b>Mag</b>-pasjonat okultyzmu i magii, posiada spore pokłady wiedzy na temat swojej dziedziny. Niestety, trudno jest cokolwiek się od niego dowiedzieć, ponieważ sam jest chorobliwie wręcz ciekawy i zawsze ma jakieś pytania w zanadrzu.
      <b>Moc</b>-młody chłopak, który na pewno daleko zajdzie w życiu, jeśli jest równie zdolny co ambitny. Pracuje dla UMŁ, co może być pomocne przy Twoich dalszych planach z muzeum.
      <b>Rydwan</b>-człowiek niewielu słów, za to z oczami dookoła głowy. Wielokrotnie widziałaś go z piersiówką, z której dyskretnie popijał. Najlepiej dogaduje się z Cesarzem(Panem Komendantem)
      <b>Mecenas</b> - była prawniczka Domu Aukcyjnego. Jak się okazuje pracuje dla Chorągwi
      Prokurator - była na aukcji u Wiśniowieckich. Najwyraźniej wysługuje się wampirom z Laboratorium
      <b>E#28</b> – kojarzysz go z aukcji. Chyba nie wie co tu się dzieje. Przyszedł z Laboratorium
      <b>Elpis</b> - wygrał Urnę. Przyszedł ze Zjednoczonymi.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      -odkąd poznałaś Wielebnego, znalazłaś się w całkowicie nowym świecie. Wampiry, ghoule, krew i sądy. Zostałaś wrzucona na głęboką wodę i musisz szybko nauczyć się w niej pływać.
      -nigdy nie szukałaś światła reflektorów, ale łatwo dogadujesz się z ludźmi. Po ostatnich wydarzeniach-pożar,  bycie śledzoną, dziwne telefony-unikasz rozmów w cztery oczy o ile nie mają miejsca gdzieś, gdzie znaleźliby się świadkowie.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Moc
      </p>
    </div>
    <div class="wire-box">
      <h2>Stan</h2>
      <p>
Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Zakon
      </p>
    </div>
  </div>
  <div class="wire-box">
    <h2>Opis</h2>
    <pre>
      Jesteś urzędnikiem miejskim. Odkąd pamiętasz, Twoi rodzice chcieli, abyś osiągnął w życiu coś więcej niż prowadzenie spożywczaka. Aby ich nie zawieść, uczyłeś się dniami i nocami i chwytałeś każdą okazję, jaką Ci oferowano. Nieraz poniosłeś porażkę, nieraz popełniłeś błąd, ale podążając za marzeniem lepszej przyszłości błyskawicznie się z nich podnosiłeś. Choć miałeś kilkanaście planów na to, co chcesz robić po studiach, zdecydowałeś się na pracę w sektorze publicznym. Dzięki temu nie musisz się martwić o utratę roboty ani o emeryturę.
      Choć wybór podjąłeś przede wszystkim z powodów materialnych, nie znaczy to że nie przykładasz wagi do swoich obowiązków. Wręcz przeciwnie, nie ma dnia ani nocy, żebyś poprzez papiery nie obserwował przyszłości Łodzi. A na niej na razie kładzie się sporych rozmiarów cień.
      Z Wielebnym się spotkałeś w pierwszym miesiącu swojej pracy. Zależało mu na tym, żeby mieć rękę na pulsie miasta i zaoferował Ci możliwość współpracy. Podobno ktoś Cię jemu polecił. Możesz się tylko domyślać co by się z Tobą stało, gdybyś mu odmówił. Niemniej jednak wymiana informacji pomiędzy wami pozwala Ci mieć pełny obraz na sytuację miasta.
      Po strzelaninie na Pomorskiej, obywatele chodzą zaniepokojeni, choć wynika to raczej z zaostrzenia bezpieczeństwa w mieście aniżeli z obaw kolejnego ataku. Dzięki Robakowi wiesz, co wywołało całą tą sytuację. Polityka Spokrewnionych rzuca cień na całe miasto, najchętniej to byś co bardziej dokuczliwych z nich się pozbył. Ale tak radykalny ruch może zagrozić Łodzi. Dlatego też na razie postanowiłeś dołączyć do Zakonu Wielebnego i dopilnować osobiście, aby napięcia w mieście nie eskalowały.
    </pre>
  </div>

  <div class="wire-box">
    <h2>Cele</h2>
    <pre>
      -Wszystkie zebrane dowody wyraźnie wskazują na to, że oskarżeni wezwani przed oblicze Sądu w pełni zasługują na surową karę. Nie możesz dopuścić do tego, żeby wykpili się tanim kosztem, muszą zostać przykładnie ukarani.
      -Wielebny jest szczerze zaniepokojony wycofaniem się Księcia z życia miasta. Ten Sąd jest świetną okazją, aby dowiedzieć się czegoś więcej o jego stanie, choć wiesz na pewno że Orszak będzie milczał jak grób.
      -W tym sądzie sprawiedliwość na pewno ustępuje polityce. Podczas tego spotkania przedstawiciele frakcji będą nawzajem się obserwować i wypatrywać słabych punktów. A przynajmniej powinni tak robić, bo tak doradza zdrowy rozsądek i taki też jest Twój plan.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Wielebny</b>- Wampir, który Cię zwerbował do swoich szeregów. Jest z całą pewnością dziwnym typem, ale dopóki działa na korzyść miasta, a nie przeciwko niemu to będziesz z nim współpracował. No i gdy się ma starego wampira w swoim narożniku, wiele drzwi i okazji otwiera się przed człowiekiem.
      <b>Arcykapłanka</b>-dziewczyna, która poleciła Cię Robakowi, przez co zostałeś wciągnięty do tego świata. Dawna przyjaciółka, której pomogłeś przy pewnej przykrej sytuacji. W pewnym momencie nawet się w niej bujałeś. Wciąż darzysz ją sympatią, ale albo przemiana w wampira zwichrowała jej psychikę albo zapomniałeś już jak często gadała sama ze sobą.
      <b>Cesarz</b>- niegdyś komendant łódzkiej Policji, obecnie podinspektor w Komendzie Głównej. Było o nim przez chwilę głośno po morderstwie w Domu Aukcyjnym, teraz jednak tak jak i Ty został wciągnięty do rozgrywek wampirów. Przynajmniej wiesz, że nadaje się do tej roli.
      <b>Diabeł</b>- właściciel baru, przynajmniej na papierze. Z tego co słyszałeś o jego lokalu, to można w jego okolicach często znaleźć sporo zakazanych mord. Zbyt często, aby był to zbieg okoliczności. Policja miała podobno do niego jakieś podejrzenia, ale nigdy nic nie można mu było udowodnić.
      <b>Luna</b>- ewenement. Znawczyni sztuki, z marzeniami o własnym prywatnym muzeum,  która ma wejść na proces wampirów. Nie wiesz, jaki złośliwy zbieg okoliczności ją związał z Zakonem, ale zwykła ludzka przyzwoitość każe Ci ją przypilnować.
      <b>Mag</b>-wariat, który ciągle gada o rytuałach, zaklęciach i reptilianach. Nie wiesz, czy służba u Wampira tak go skrzywiła czy też to właśnie szaleństwo zainteresowało Wielebnego. Wiesz na pewno, że facet zawsze ma jakieś pytania lub wyskoczy z jakąś dziwną teorią. Nauczyłeś się go ignorować w takich momentach.
      <b>Rydwan</b>- były policjant, o którym niegdyś było głośno, obecnie cień dawnego człowieka. Z tego co Ci się udało ustalić, był zamieszany w jakieś koszmarne sprawy podczas swojej służby, ale nie mogłeś dotrzeć do żadnych konkretnych informacji. Dużo pije, podobno kiedyś ćpał, a teraz pije krew wampira. Zupełnie nie szanuje swój organizm.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      -ambitny i żywiołowy, skory zarówno do uśmiechu jak też i do gniewu. Rzadko podnosi głos, ale potrafi długo pamiętać zniewagę.
      -Otwarty wobec ludzi. Miły dla przyjaciół i znajomych, grzeczny dla współpracowników i zimny dla ludzi, za którymi nie przepada. Unika otwartych konfliktów, woli łagodzić obyczaje niż dolewać oliwy do ognia.
      -z wyjątkiem Wielebnego i Arcykapłanki, nie przepada za wampirami i ich spiskami. Czuje się pośród nich niepewnie, pomimo protekcji Patrona
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Diabeł
      </p>
    </div>
    <div class="wire-box">
      <h2>Stan</h2>
      <p>
Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Zakon
      </p>
    </div>
  </div>
  <div class="wire-box">
    <h2>Opis</h2>
    <pre>
      Jesteś niezależnym przedsiębiorcą, właścicielem dosyć popularnego lokalu w Łodzi, w którym trzeba często rezerwować stoliki. Masz niezłą lokację, sporo miejsca z fajną atmosferą, no i spory wybór alkoholi który spodoba się zarówno biednym studentom jak też i świętującym korposzczurom. Sam często stoisz przy barze, zagadując klientów ze szczerym uśmiechem, plotkując i filozofując jak to tylko można przy piwie. Masz paru przyjaciół, sporo kolegów i naprawdę wiele znajomości.
Część znajomych przyjmujesz na zapleczu, ponieważ nie są to ludzie, z którymi praworządny obywatel powinien być widziany. W tym kraju nie można naraz przestrzegać prawa i nie głodować, więc bez żadnego wstydu ani wyrzutów sumienia zanurzyłeś się w półświatku. Jesteś przede wszystkim paserem, ale zdarzało Ci się też handlować dragami i zlecać włamania. Choć sam nie jesteś grubą szychą, znasz praktycznie każdego kogo warto znać w tym biznesie i cieszysz się pośród nich nieposzlakowaną opinią. Nie trzymasz stron, jesteś przyjacielem wszystkich i nigdy na nikogo nie doniosłeś. W tym fachu taka opinia to skarb.
Jest tylko jeden haczyk: wszystko co wiesz o łódzkim marginesie trafia do uszu Wielebnego. Jest to cena za jego opiekę, którą chętnie płacisz, ponieważ dzięki niej policja nie interesuje się Twoim lokalem. Co więcej, część szumowin, o których wspominałeś i którzy sprawiali Ci problemy po prostu...znikali. Współpraca z Wielebnym na pewno Ci się opłaciła. A że apetyt rośnie w miarę jedzenia, zacząłeś się już zastanawiać, jak tą współpracę pogłębić.
    </pre>
  </div>

  <div class="wire-box">
    <h2>Cele</h2>
    <pre>
      -Szef, znaczy się, Wielebny chce żeby ta szopka z sądem skończyła się surowymi wyrokami i żeby proces nie przerodził się w farsę i przepychanki. Nie powinno to być problematyczne
      -z drugiej strony, jedna z oskarżonych-Eleanora-ma kasę i wpływy, które by Ci się przydały. Jest  precedens, że współpracuje z ludźmi z półświatka. Może w zamian za uniewinnienie pójdzie z Tobą na układ?
      -będzie to Twoja pierwsza okazja, aby poznać ludzi ze "Społeczeństwa." Może znajdzie się pośród nich ktoś, kto pomoże Ci rozkręcić Twoją działalność? I nie, nie mówimy tutaj o barze.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Wielebny</b>-Twój "szef." Masz z nim wygodną umowę, informacje i drobne przysługi za ochronę przed każdym kto może zagrozić Tobie albo Twoim interesom. Niestety, nie interesuje się rozszerzeniem tej współpracy, a przydałyby Ci się trochę wampirzej pomocy jeśli chciałbyś mieć więcej do powiedzenia w mieście.
      <b>Arcykapłanka</b>-wariatka, ale przy okazji wampirzyca przemieniona przez Robaka. Zawsze starasz się być dla niej miły, lepiej nigdy nie ryzykować, a przy okazji może się kiedyś Ci przyda?
      <b>Cesarz</b>-dawny komendant, obecnie pan Podinspektor Marek Szczeliński. Nigdy nie miałeś z nim styczności, co Cię bardzo cieszyło. Teraz, kiedy należycie do jednej bandy, jesteś pewien że będzie Cię miał na oku. Lepiej zbytnio się nie wychylać
      <b>Luna</b>-obok Cesarza jest to kolejna nowa twarz w grupie. Niewiele o niej wiesz, podobno interesuje się sztuką i była świadkiem afery w Domu Aukcyjnym. Raczej nie wie nic ciekawego, ale kto wie?
      <b>Mag</b>-kolejny wariat, ten nawet bije na głowę córkę Wielebnego. Cały czas jara się jakimś okultystycznym bełkotem, który przeczyta w jakiejś książce lub w Internecie. Z drugiej strony, skoro wampiry naprawdę istnieją, to co jeszcze może się okazać prawdą?
      <b>Moc</b>-podoba Ci się jego ambicja, przypomina trochę Ciebie jak byłeś w jego wieku. Pracuje dla Urzędu Miasta czyli też ludzi okrada, ale w trochę inny sposób. Kto wie, może uda się Wam jakoś dogadać i zaprzyjaźnić?
      <b>Rydwan</b>-Nieraz przychodził do Twojego lokalu, czasami żeby z pytaniami, najczęściej jednak po prostu chciał się schlać. Były gliniarz, obecnie zbiera dla swoich klientów brudy na zdradzających małżonków. Dobrze się dogadujecie, choć nie rozmawiacie nigdy o interesach.
      <b>Eleanora</b>- Jedna z oskarżonych, wiele o niej słyszałeś.  Podobno miała umowę z nieświętej pamięci Jackiem Majchrem. Jeśli to prawda, to nic dziwnego, że ten stary oszołom zawsze był przy kasie. Jeśli zostanie uznana za niewinną, może uda się z nią nawiązać podobną umowę?
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      -sympatyczny, otwarty na ludzi, zawsze ma anegdotę do opowiedzenia albo jakąś propozycję dla zainteresowanych
      -okrutnie chciwy, ale też ostrożny, nigdy nie wchodzi w interes dopóki nie oszacuje ryzyka
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Arcykapłanka
      </p>
    </div>
    <div class="wire-box">
      <h2>Stan</h2>
      <p>
Wampir
      </p>
    </div>
    <div class="wire-box">
      <h2>Frakcja</h2>
      <p>
        Zakon
      </p>
    </div>
  </div>
  <div class="wire-box">
    <h2>Opis</h2>
    <pre>
      Odkąd sięgasz pamięcią, towarzyszyły Ci głosy, które tylko Ty słyszałaś.  Czasami są to tylko szepty na granicy słyszalności lub ciche zaśpiewy z daleka. Innym razem są to krzyki i wrzaski, nieludzkie w swojej furii i bólu, ogłuszające w swojej sile. Są też chwile, kiedy pojedyncze głosy opowiadają Ci o rzeczach wspaniałych, strasznych lub po prostu dziwnych. Lekarze, którzy Cię badali w dzieciństwie uznali je za mamy słuchowe, oznaki jakiegoś skrzywienia w psychice. Ale nawet oni nie mogli wytłumaczyć, skąd wiedziałaś rzeczy, o których nie miałaś prawa usłyszeć.
      Pomimo tego, całkiem nieźle poradziłaś sobie w życiu, zachowując pozory „normalności.” Głosy nieraz szeptały Ci o problemach ludzi, które mogłaś rozwiązać, szybko gromadząc wokół siebie paczkę lojalnych przyjaciół i dobrych znajomych. W szkole bywało różnie, nie zawsze mogłaś się skupić na nauce, ale i tak dostałaś się na wybrane studia. Przyszłość otwierała się przed Tobą z niezliczonym potencjałem.
      Pewnej nocy, wszystko to się zmieniło. Musiałaś wracać wcześniej ze spotkania ze znajomymi, ponieważ głosy zaczynały zagłuszać prawdziwy świat. Nie mogłaś zrozumieć ani jednego słowa, ale i tak wiedziałaś, czego one żądają. Były głodne. Domagały się krwi, bólu i śmierci. Starając się uciec przed nimi, biegłaś wciąż przed siebie, krzycząc aby je zagłuszyć. W ostatniej chwili zauważyłaś światła zbliżającego się samochodu, ale było już zbyt późno, aby zareagować. Kolejną rzeczą, jaką pamiętasz, był pokój w szpitalu. Leżałaś w łóżku, zabandażowana na całym ciele, czując potworny głód jakiego nigdy jeszcze nie zaznałaś. A u Twojego boku stała postać w czarnych szatach, z twarzą ukrytą w mroku kaptura, oferująca Ci swój krwawiący nadgarstek.
      W ten sposób poznałaś swojego „ojca”, Wielebnego i zostałaś wprowadzona w świat Spokrewnionych. Mężczyzna, który Cię potrącił, siedzi teraz w więzieniu. Twoja rodzina i przyjaciele pogrzebali pustą trumnę i opłakali Twoją stratę. Wielebny i Zakon są teraz Twoją nową rodziną. A głosy wciąż Ci towarzyszą, ale teraz muszą się zmagać z cichym i wszechobecnym pomrukiem Bestii.
    </pre>
  </div>

  <div class="wire-box">
    <h2>Cele</h2>
    <pre>
      -Reprezentujesz na Sądzie swojego "ojca", który domaga się surowej kary wobec winnych, osądzonych w sprawiedliwym procesie. Twoim celem jest dopilnować, że Sąd przebiegnie w uczciwy i sprawiedliwy sposób, aby wina lub jej brak była słusznie zadecydowana.
      -Głosy zaczęły szeptać ostatnio powtarzać dwa słowa: "Sąd" i "Urna." Część z nich szepcze w przerażeniu, część z zachwytem i nie wiesz, które z nich bardziej Cię przerażają. Ale jeśli wierzyć plotkom, właściciel tej Urny ma być na zebraniu. Musisz się więcej o niej dowiedzieć, przede wszystkim, czy jest błogosławieństwem czy klątwą.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Cesarz</b>-najnowszy ghoul Wielebnego, który wybrał go na lidera Zakonu. Przyłapał Cię, kiedy próbowałaś wypytać głosy o znaczenie ich ostatnich wieści i od tego czasu bacznie Cię obserwuje.
      <b>Diabeł</b>-barman, który zna zadziwiająco sporą liczbę bandytów i złodziei. Choć nie ukrywa, że jest człowiekiem chciwym, jest przy tym sympatyczny i ma sporo ciekawych anegdot do opowiedzenia.
      <b>Luna</b>-znawczyni sztuki, która dołączyła do Zakonu na krótko przed Cesarzem. Podobno była w pobliżu Urny, kiedy była handlowana na aukcji. Miła kobieta, dobrze się z nią rozmawia, ale nie wiesz jak sobie na sądzie poradzi.
      <b>Mag</b>-jeden z najdłużej służących ghouli Wielebnego. Wypytywał Cię wielokrotnie o głosy, snując teorie o ich możliwym pochodzeniu. W zasadzie wciąż ma dla Ciebie pytania na ich temat, przez co jest dla Ciebie uciążliwym towarzystwem.
      <b>Moc</b>-znałaś go jeszcze za życia, kiedy pomógł Ci uniknąć pewnej przykrej sytuacji. Był dobrym kolegą, mimo że czasami jego ambitne podejście do życia bywało męczące. Kiedy dowiedziałaś się, że zaczął pracować dla Urzędu Miasta, zachwycona wspomniałaś o tym Wielebnemu, który wcielił go do Zakonu.
      <b>Rydwan</b>-ghoul detektyw, niczym wyrwany z kart opowieści. Ma smutne oczy, które wiele widziały i niechętnie opowiada o swojej przyszłości. Ale nie znasz nikogo lepszego, kiedy zaczynają się pytania, na które brak odpowiedzi.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      -zdarza się, że musisz ludzi poprosić, aby powtórzyli co powiedzieli jakbyś była przygłucha. Czasami, rzadko ale jednak, musisz głosom nakazać aby zamilkły- tylko wtedy możesz cokolwiek usłyszeć.
  -lubisz ludziom pomagać, zawsze to lubiłaś. Wolisz też słuchać o cudzych problemach, niż opowiadać o swoich. Nie chcesz, żeby patrzyli na Ciebie jak na wariatkę.
    </pre>
  </div>
</div>

</body>
</html>
