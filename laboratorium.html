<!DOCTYPE html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1, maximum-scale=1, user-scalable=no">
  <link rel="stylesheet" type="text/css" href="dist/main.css">
  <link href="https://fonts.googleapis.com/css?family=Open+Sans:400,800" rel="stylesheet">
  <script type="text/javascript" src="./js/main.js" defer></script>
</head>
<body>

<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
        Adiunkt
      </p>
    </div>
    <div class="wire-box">
      <h2>Stan</h2>
      <p>
        Wampir
      </p>
    </div>
    <div class="wire-box">
      <h2>Frakcja</h2>
      <p>
        Laboratorium
      </p>
    </div>
  </div>

  <div class="wire-box">
    <h2>Opis</h2>
    <pre>
      Przez całe życie byłaś chorowita. Bieganie po podwórku, kopanie piłki, łażenie po drzewach – to wszystko było dla ciebie w dzieciństwie całkowicie niedostępne. Z wściekłości na własne ciało i jego bezużyteczność, z buntu przeciwko idiotycznie urządzonej naturze, zostałaś lekarzem.

      Cholernie dobrym lekarzem. W Łodzi, jak się okazuje, nie jest to najbezpieczniejsze zajęcie.

      Zaczęło się wspaniale – Chemik, którego znałaś podówczas jeszcze jako swego dawnego profesora – zaproponował ci pracę w jednym ze znanych prywatnych szpitali. W miarę, jak udowadniałaś swoją przydatność, dowiadywałaś się o Laboratorium coraz więcej. Wreszcie poznałaś samą (samo?) Cyrulik. Spędzałaś długie godziny na rozmowach z tą istotą, z fascynacją słuchałaś opowieści o historii medycyny, ono zaś z równą (ale zupełnie inną od twojej, nieludzką i zimną) fascynacją słuchało jak mówisz o medycynie współczesnej.

      Nie było to z twojej strony zupełnie bezinteresowne. Twoje idiotyczne ciało było coraz słabsze. Wiedziałaś co możesz uzyskać.

      I wreszcie, o wiele szybciej niż się spodziewałaś, stało się. Umarłaś.

      Narodziłaś się na nowo. Szybka, silna i nieśmiertelna.
    </pre>
  </div>

  <div class="wire-box">
    <h2>Cele</h2>
    <pre>
      - Sąd to twój debiut w społeczeństwie wampirów. To musi być wielkie wejście. Niech cię szanują, niech się ciebie boją, niech chcą mieć w tobie sojusznika, niech cię pragną.
      - BAW SIĘ DOBRZE. To twoja naczelna zasada odkąd narodziłaś się ponownie. Odbijaj sobie za rzeczy, których nie mogłaś za życia.
      - Ściągnęłaś do Laboratorium swoją przyjaciółkę i pacjentkę, P#11a. Chyba nadal nie jest przekonana czy to dobrze i czy aby na pewno możecie jej pomóc. Przekonaj ją, że ten świat jest naprawdę wspaniały, pomóż jej w zdobyciu pozycji – wampirza krew może jej naprawdę pomóc.
      - Po mieście chodzą pogłoski o jakiejś Urnie, która ma mieć niesamowite właściwości. Na sądzie będzie wiele osób, które są z nią związane. Dowiedz się o tym jak najwięcej.
    </pre>
  </div>

  <div class="wire-box">
    <h2>Powiązania</h2>
    <pre>
      <b>Chemik</b> – twój dawny profesor, zaufany ghoul Cyrulik. Wiele mu zawdzięczasz, ale bez przesady. To oczywiste, że kiedy już macie kompetentnego wampira, powinien usunąć się w cień.
      <b>Prokurator</b> – niedawno zwerbowana śmiertelniczka. Robi wrażenie rozsądnej, ale twoim zdaniem będą z nią tylko kłopoty, wystarczy spojrzeć na jej siostrę.
      <b>Ochrona</b> – kłopotliwa krewna Prokurator. Siostra? Coś w tym stylu. Trafiła na Laboratorium próbując „opiekować się” siostrą i zamiast wylądować na stole, została wysłana z wami na sąd. Nie znasz jej dobrze, choć rozmawiałyście kilka razy i wygląda na to, że myślicie dość podobnie. Bywa namolna.
      <b>P#11a</b> – Zuza, twoja była pacjentka i przyjaciółka. Troszczysz się o nią i bardzo chcesz jej pomóc, chcesz by była częścią twojego świata
      <b>E#28</b> – wasz eksperyment psychologiczno-neurologiczny. Co stanie się z człowiekiem, kiedy wrzuci się go, nieświadomego, w środek wampirzego sądu? Prokurator go zwerbowała, ma jakieś powiązania z nieszczęsną aukcją u Wiśniowieckich
      <b>Dyrektor</b> – dyrektor Domu Aukcyjnego, podwładny Beaty Goldberg, ghoula Eleanory Wiśniowieckiej. Przyszedł do was błagać o protekcję. Może być przydatny. Możesz wykorzystać jego wiedzę o Goldberg i może nawet Wiśniowieckiej, by upewnić się, że sąd przebiegnie tak jak chcecie.
      <b>Roentgen</b> – Bardzo stary, dziwny ghoul Cyrulik. Potrafi wyczuwać w innych ludziach choroby, co samo w sobie jest fascynujące. Większość Laboratorium go raczej unika, ciebie jednak ciekawi.
    </pre>
  </div>

  <div class="wire-box">
    <h2>Wskazówki do odgrywania</h2>
    <pre>
      - Adiunkt odbija sobie wszystko, czego nie miała w życiu. Jest żywiołowa, lekkomyślna, często popisuje się możliwościami jakie daje jej wampiryzm.
      - Uwielbia pić krew. Spokojnie możesz prosić o nią swoich towarzyszy z frakcji – albo i obcych, jeśli wolisz. To będzie budowało fajną perspektywę na bycie śmiertelną w świecie wampirów
      - Świat jest dla niej czarno-biały, w tym sensie, że bardzo szybko wyrabia sobie zdanie na różne tematy i bardzo trudno zasiać w niej choć ziarno wątpliwości
      - Czuje się mocno związana z Zuzą, czyli P#11a, bardzo zależy jej na jej dobru
    </pre>
  </div>
</div>

<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
        P#11a
      </p>
    </div>
    <div class="wire-box">
      <h2>Stan</h2>
      <p>
        Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Laboratorium
      </p>
    </div>
  </div>

  <div class="wire-box">
    <h2>Opis</h2>
    <pre>
      Twoje życie toczyło się zupełnie normalnie – chodziłaś do dobrego liceum, przygotowywałaś się do matury, myślałaś o studiach – aż do dnia studniówki. Złapałaś wtedy grypę i, ku wielkiemu rozczarowaniu własnemu i swojego chłopaka, nie poszłaś na Najważniejszy Bal W Życiu.
      Dwa tygodnie po tym, jak zaleczyłaś to paskudztwo, straciłaś władzę w nogach.
      Miesiące w szpitalu. Godziny szukania informacji. Ciężkie pieniądze wydawane na kolejnych Świetnych Lekarzy. Zawalona matura. Zniszczony związek. Zrujnowana rodzina. Myśli samobójcze.
      Po kilku latach tej gehenny trafiłaś wreszcie na świetną, łódzką lekarkę. Zafascynowana twoim przypadkiem zgodziła się leczyć cię za darmo. Sama od dziecka poważnie chora, rozumiała twoje problemy, była pierwszą osobą, której mogłaś się naprawdę zwierzyć. Zaprzyjaźniłyście się, zaczęłaś ufać jej niemal bezgranicznie. Kiedy niespodziewanie zniknęła z twojego życia, wpadłaś w panikę, rozpacz większą niż wtedy, kiedy okazało się, że nie potrafisz już ruszać nogami. Kiedy byłaś na granicy szaleństwa z rozpaczy – wróciła.
      Oczywiście, że zrobiłaś wszystko, czego od ciebie chciała. Zwłaszcza, że widziałaś zmianę, jaka w niej zaszła. Do tej pory chorowita i słaba, teraz tryskała energią i – dziwną, ale jednak – witalnością. Powiedziała, że wszystko da się wyleczyć. Trzeba tylko czasem zapłacić odpowiednią cenę.
      Zniknąć z powierzchni ziemi. Zerwać kontakty z rodziną. Zdać się na łaskę Laboratorium.
      I tak wykpiłaś się tanim kosztem. W przeciwieństwie do swojej lekarki i przyjaciółki, do której teraz nie zwracasz się inaczej niż per „Adiunkt”, nie musiałaś umrzeć, by odzyskać zdrowie.
      W każdym razie – jeszcze nie.
  </pre>
  </div>

  <div class="wire-box">
    <h2>Cele</h2>
    <pre>
      - póki co Laboratorium jawi się twoją jedyną szansą na wyleczenie. Spraw, by chcieli cię wyleczyć. Bądź przydatna, bądź niezastąpiona, zbieraj haki
      - nie znasz jeszcze dobrze mechanizmów rządzących tym światem. Wasz szef, Chemik, albo ten cały Roentgen z pewnością nie są wampirami, a jednak wydają się być potężniejsi od śmiertelników. Prokurator opowiadała ci, że Chemik przyniósł jej kiedyś samochód z drugiego końca parkingu. O co tu chodzi? Czy to może być jakaś droga do twojego uzdrowienia?
      - martwisz się o Dinę… O Adiunkt. Jest szczęśliwsza niż kiedykolwiek, ale jest w tym coś… Niezdrowego. Nieludzkiego. Sztucznego. Bardzo się zmieniła. Chyba cię potrzebuje. Bądź przy niej i pilnuj, by nie straciła swego człowieczeństwa. Być może teraz ty musisz być jej sumieniem.
    </pre>
  </div>

  <div class="wire-box">
    <h2>Powiązania</h2>
    <pre>
      <b>Chemik</b> – Wasz dowódca. Ten gość cię przeraża. Wiesz, że widzi w tobie tylko ciekawy przypadek i że kiedy przestaniesz być ciekawa albo przydatna – będzie po tobie
      <b>Adiunkt</b> – Dina Kębłowska, twoja przyjaciółka i lekarka. Ufasz jej i wiesz, że cię nie zawiedzie, ale martwisz się o nią.
      <b>E#28</b> – eksperyment psychologiczno-neurologiczny, który ma odpowiedzieć na pytanie „co stanie się z człowiekiem, kiedy wrzuci się go, nieświadomego, w środek wampirzego sądu?”. Nie znasz gościa, ale współczujesz mu i uważasz, że to, co robi mu Laboratorium jest okrutne i złe.
      <b>Prokurator</b> – niedawno zwerbowana łódzka prawniczka. Chemik ją lubi, to wystarczający powód do nieufności. Z drugiej strony Chemik lubi też Dinę...
      <b>Ochrona</b> – krewna prokurator, policjantka. Wszyscy traktują ją z pewną podejrzliwością. Gwałtowna, buntownicza i chyba cię nie lubi.
      <b>Dyrektor</b> – gość pojawił się niedawno. Z tego, co rozumiesz, był zamieszany w jakieś afery w świecie wampirów i przyszedł do was po protekcję. Cóż, powodzenia.
      <b>Roentgen</b> – stary, dziwny Ghoul. Trzyma się od ciebie z daleka, podobno wyczuwa choroby, a twoja powoduje u niego mdłości. Ale może wie o niej coś więcej?
      <b>Klio</b> – Dziennikarz, który kiedyś pisał o twoim przypadku. Dobrze go wspominasz, nie szukał taniej sensacji, słuchał cię i starał się zrozumieć. Jest w Zjednoczonych.
    </pre>
  </div>

  <div class="wire-box">
    <h2>Wskazówki do odgrywania</h2>
    <pre>
      - postać z jednej strony zdesperowana, z drugiej mocno przerażona tym, co się wokół niej dzieje. Główne pytanie, na którym jest oparta to to czy i ile poświęci, by odzyskać zdrowie. Nie bój się go eksplorować. Każda sytuacja, której Zuza jest świadkiem, każde rozstrzygnięcie, to dla niej moment decyzji – zgadzam się na to, czy nie? Zgadzam się na to, by Laboratorium odbierało mi człowieczeństwo i dawało numer zamiast imienia? Zgadzam się na to, by w mojej świadomości bawiono się ludźmi? Zgadzam się na służenie istotom, które piją krew?
      - relacja z Diną też jest warta eksplorowania – z jednej strony to, co się z nią stało jest przerażające, z drugiej fascynujące. To może być klucz do znalezienia odpowiedzi na pytanie, czy świat wampirów bardziej odpycha czy pociąga twoją postać.
    </pre>
  </div>
</div>

<div class="sheet">
  <div class="center">
    <img src="img/sk-logo.png" class="sk-logo"/>
  </div>
  <div class="row">
    <div class="wire-box">
      <h2>Imię</h2>
      <p>
        Chemik
      </p>
    </div>
    <div class="wire-box">
      <h2>Stan</h2>
      <p>
        Ghoul
      </p>
    </div>
    <div class="wire-box">
      <h2>Frakcja</h2>
      <p>
        Laboratorium
      </p>
    </div>
  </div>
  <div class="wire-box">
    <h2>Opis</h2>
    <pre>
      Na początku lat 70 wyrzucili cię ze studiów za bycie trochę zbyt dobrym i zbyt zainteresowanym wytwarzaniem pewnych substancji. Nie masz natury bandziora, jesteś naukowcem, więc był to dla ciebie koniec świata. Niedługo po tym, gdy zastanawiałeś się w desperacji co teraz zrobić ze swoim życiem, pojawiło się Cyrulik i udzieliło ci odpowiedzi na to pytanie. Zapłaciłeś za nią własną krwią.
I kilkoma sesjami na stole operacyjnym, o tym jednak myślisz rzadko i niechętnie.
Wyparcie to cudowny mechanizm przystosowawczy.
Wniosłeś do Laboratorium powiew świeżości, którego, jak się przekonałeś, potrzebuje co jakiś czas. Coraz częściej właściwie – nowe technologie powstają w zastraszającym tempie, a w Laboratorium zmiana przychodzi tylko z zewnątrz. Byłeś pierwszym, który zauważył i nazwał ten problem, i dzięki temu zdobyłeś dostęp do narkotyku, który fascynował cię najbardziej: wampirzej krwi.
Uzależniłeś się natychmiast. Od krwi i od Cyrulik. Razem możecie dokonywać wielkich rzeczy. Oni są życiem dla ciebie, ty - dla nich.
    </pre>
  </div>
  <div class="wire-box">
    <h2>Cele</h2>
    <pre>
      - Laboratorium to twoje dziecko. Twoje i Cyrulik. Jego cele są twoimi celami. Postaraj się, by wszystko, o czym mówiła Wam Cyrulik w odniesieniu do sądu znalazło odbicie w rzeczywistości [patrz: KP frakcji];
- Niedawno zwerbowałeś panią prokurator; kultywowałeś przyjaźń z nią od lat, wiedząc, że się opłaci. Niestety, bardzo szybko po tym pojawiły się kłopoty, w postaci jakiejś jej krewnej, która w źle pojętej trosce postanowiła was śledzić. Prokurator udało się przekonać cię, byś nie zabijał dziewczyny ani nie wysyłał jej na stół. Powiedziała, że może być przydatna. Obserwuj ją dziś, może przetestuj. Po sądzie powinieneś podjąć decyzję odnośnie tego, co z nią zrobić.
- Zarządzanie zasobami ludzkimi zabiera ci dużo czasu, który mógłbyś poświęcić na eksperymenty; dziś jest dobra okazja, by sprawdzić czy ktoś w twojej frakcji mógłby odciążyć cię nieco w tej kwestii
- Koroner jakiś czas temu zawarł z wami kontrakt – w zamian za terapię onkologiczną miał zgodzić się na bycie królikiem doświadczalnym w pewnym eksperymencie. Znalazł protekcję w Orszaku. Masz ze sobą podpisany przez niego kontrakt, postaraj się, żeby został dziś sfinalizowany – jeśli nie rękami samego Orszaku (mają przecież pilnować prawa), to własnym podstępem
    </pre>
  </div>
  <div class="wire-box">
    <h2>Powiązania</h2>
    <pre>
      <b>Adiunkt</b> – twoja dawna uczennica. Za życia zdolna lekarka o zniewalającej osobowości, którą zdołała opętać nawet Cyrulik. Wprowadzasz ją w świat Spokrewnionych i pilnujesz, by nie zrobiła krzywdy sobie… I wam. Dowiodła swojej lojalności, dostarczając wam P#11a.
      <b>Prokurator</b> – rozsądna profesjonalistka o nieco zbyt dobrym sercu; widzisz to mimo że jest bardzo dobra w ukrywaniu własnych emocji. Długo tkałeś sieć, w którą w końcu wpadła. Jest niezwykle dociekliwa, co czyni ją zarówno osobą przydatną dla Laboratorium, jak i łatwą do manipulowania – daj jej coś interesującego, a pójdzie za tym jak ogar.
      <b>Ochrona</b> – kłopotliwa krewna Prokurator. Siostra? Coś w tym stylu. Nie wnikałeś. W każdym razie jest w tym momencie dziką kartą, musisz ustalić czy będzie bardziej przydatna wśród was czy na stole operacyjnym
      <b>P#11a</b> – Bardzo interesujący przypadek, była pacjentka Adiunkt. Próbujecie ją leczyć, oczywiście. Obecna teoria głosi, że być może jej organizm będzie bardziej responsywny, kiedy wzrośnie jej poziom stresu, więc zabraliście ją ze sobą na sąd
      <b>E#28</b> – wasz eksperyment psychologiczno-neurologiczny. Co stanie się z człowiekiem, kiedy wrzuci się go, nieświadomego, w środek wampirzego sądu? Prokurator go zwerbowała, ma jakieś powiązania z nieszczęsną aukcją u Wiśniowieckich
      <b>Dyrektor</b> – dyrektor Domu Aukcyjnego, podwładny Beaty Goldberg, ghoula Eleanory Wiśniowieckiej. Zorientowawszy się, że zrekrutowałeś Prokurator przyszedł błagać o protekcję. Obrotny, znający świat wampirów – wziąłeś go na okres próbny, zwłaszcza że na sądzie się przyda. Możesz wykorzystać jego wiedzę o Goldberg i może nawet Wiśniowieckiej, by upewnić się, że sąd przebiegnie tak jak chcecie.
      <b>Roentgen</b> – Bardzo stary, dziwny ghoul Cyrulik. Potrafi wyczuwać w innych ludziach choroby, to przydatna umiejętność i tylko dlatego nie dobraliście się jeszcze do jego układu nerwowego. Mało kto się z nim liczy albo zwraca na niego uwagę.

    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      - Chemik jest geniuszem i wie o tym. Wie też że ma naprawdę potężne plecy. Nikt mu tu nie naskoczy, pewność siebie od niego promieniuje (skojarz: geniusz, bilioner, filantrop...)
      - Może zajmuje się głównie interesami frakcji, w których jest dużo polityki, ale nauka to jego pasja, kiedy do niej przychodzi, zapomina o wszelkich normach społecznych
      - W ludziach widzi raczej przypadki, a nie, no, ludzi
    </pre>
  </div>
</div>

<div class="sheet">
  <div class="center">
    <img src="img/sk-logo.png" class="sk-logo"/>
  </div>
  <div class="row">
    <div class="wire-box">
      <h2>Imię</h2>
      <p>
        Prokurator
      </p>
    </div>
    <div class="wire-box">
      <h2>Stan</h2>
      <p>
        Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Laboratorium
      </p>
    </div>
  </div>
  <div class="wire-box">
    <h2>Opis</h2>
    <pre>
      Z Chemikiem znałaś się od lat. Spokojna, intelektualna przyjaźń, chętnie rozmawialiście o teatrze czy literaturze – ma naprawdę imponującą wiedzę, zwłaszcza, jeśli nie wie się, ile czasu i jakie środki miał na jej zdobycie. Byłaś bardzo zawiedziona, gdy zorientowałaś się, że on naprawdę próbuje wykorzystać tę znajomość i twoje stanowisko do swoich własnych celów. Ucięłaś tę rozmowę natychmiast, chciałaś też uciąć znajomość.
Powiedział wtedy coś dziwnego.
„Rozumiem. Przepraszam, masz rację. W takim razie pozwól, że przyniosę ci samochód”.
Następnie – rozmawialiście na pustym, niestrzeżonym parkingu – przyniósł ci twój samochód.
To było, musisz to przyznać, doskonałe zagranie. Dociekliwość zawsze była twoją największą siłą – i największą słabością.
Zaangażowałaś się w sprawy Laboratorium, a kiedy zorientowałaś się, że nie są to sprawy, z których łatwo się wycofać – było już za późno.
Przynajmniej masz niezłą pozycję. Chemik ci ufa. Bardzo ci ufa. Choć to zaufanie zostało niedawno wystawione na próbę.
Kiedy miałaś dwanaście lat, twoi rodzice adoptowali ośmioletnią dziewczynkę. Roksana spędziła u was dziesięć lat, w czasie których robiła koszmarne awantury, uciekała z domu, upijała się do nieprzytomności w Pasażu Schillera, brała narkotyki i przysparzała wam wszystkim miliona zmartwień. Kiedy skończyła osiemnaście lat, uciekła z domu po raz ostatni i zerwała wszelkie kontakty.
Nigdy za nią nie tęskniłaś i nie spodziewałaś się jej znowu zobaczyć – a na pewno nie ledwie żywą, rzucaną na środek pokoju przez Chemika, obwieszczającego spokojnie „Śledzono nas”.
Okazało się, że przez cały ten czas próbowała cię na swój sposób chronić, jakoś odkupić dawne krzywdy. Idiotka, jak zawsze. Ale zabiliby ją, gdybyś się za nią nie wstawiła, więc wstawiłaś się, nie chciałaś mieć jej na sumieniu. Udało ci się przekonać Chemika i Cyrulik, że twoja siostra może być cennym nabytkiem. Wiesz jednak, że jesteście teraz obie na cenzurowanym i że wszyscy przyglądają się wam bardzo uważnie.
Jeśli coś na sądzie pójdzie nie tak, bardzo łatwo będzie wam wylądować na stole operacyjnym.
  </pre>
  </div>
  <div class="wire-box">
    <h2>Cele</h2>
    <pre>
      - Wykaż się. Dbaj o interesy frakcji, zdobywaj informacje i wpływy. W gruncie rzeczy nie różni się to tak bardzo od pracy w prokuraturze.
      - Pilnuj żeby Roksana nie zrobiła niczego głupiego - a jeśli już zrobi, to miej czyste ręce I dowody na to, że próbowałaś ją powstrzymać.
      - Nie przestałaś być prokuratorem. Jeśli uczestnictwo w tym wydarzeniu pozwoli ci złapać na kogoś haki albo wsadzić kogoś za kratki – tym lepiej
      - Masz wrażenie, że Sąd będzie miał dużo wspólnego z Urną, o którą było tyle krzyku na aukcji. Dowiedz się o tym jak najwięcej
    </pre>
  </div>
  <div class="wire-box">
    <h2>Powiązania</h2>
    <pre>
      <b>Chemik</b> – wydawało ci się, że znasz go całkiem nieźle, a potem okazało się, że jest ghoulem. Nie wiesz co o tym myśleć, ale nadal darzysz go sympatią
      <b>Adiunkt</b> – postrzelona wampirzyca, twoja siostra z jakichś przyczyn ją uwielbia. Twoim zdaniem jest niebezpieczna i niemoralna
      <b>Ochrona</b> – Roksana, twoja siostra. Wasza relacja jest dziwna – z jednej strony spotkanie po latach zrobiło na tobie wrażenie, z drugiej te lata i awantury nie znikną same z siebie. Wiesz, że możesz jej ufać - jest do ciebie bardzo przywiązana - i że istnieje ryzyko, że pociągnie was obie na dno. To znaczy na stół operacyjny
      <b>P#11a</b> – pacjentka Laboratorium, ma jakąś dziwną chorobę, przez którą nie może chodzić. Kiedyś leczyła ją Adiunkt. Współczujesz jej, jest wyraźnie zdesperowana… I przerażona.
      Co może być niebezpieczne.
      <b>E28</b> – twój pierwszy wyrzut sumienia. Próbując odbudować jakoś swoją pozycję po tym, jak Chemik nakrył Roksanę na śledzeniu was, zaproponowałaś eksperyment: sprawdzenie jak na nieświadomego niczego śmiertelnika wpłynie bycie wrzuconym w środek sądu wampirów. Miałaś jednego informatora z aukcji (co dodawało do eksperymentu aspekt przydatności), który doskonale się do tego nadawał, zaaranżowałaś więc sprawy tak, że najpierw stawił się u was na „badaniach psychologicznych”, a teraz stawi się na sądzie. Nie wiesz co będzie z nim dalej. Nie chcesz o tym myśleć.
      <b>Dyrektor</b> – twój informator z domu aukcyjnego; zadzwonil do ciebie pewnego dnia i zasugerował, że może mógłby się przydać w Laboratorium. Bardzo profesjonalnie udawałaś, że nie wiesz o czym mówi, ale dałaś znać Chemikowi. Ten uznał, że dobrze będzie go zrekrutować
      <b>Roentgen</b> – tajemniczy, małomówny, bardzo stary ghoul Cyrulik. Niepokoi cię.
      <b>Mecenas</b> - była prawniczka Domu Aukcyjnego Wiśniowieckich. Z jakichś przyczyn jest w Chorągwi.
      <b>Luna</b> – Daria Kulesza, była na aukcji I robiła tam furorę, nawiązała wiele kontaktów. Jak widać zwróciła na siebie uwagę wampirów - jest w Zakonie
      <b>Cesarz</b> – nie spodziewałaś się ujrzeć komendanta Szczelińskiego w roli przywódcy frakcji, a tu proszę: stoi na czele Zakonu
      <b>Elpis</b> – Adrian Mak, wygrał Urnę na aukcji u Wiśniowieckich. Zgarnęli go Zjednoczeni
    </pre>
  </div>
</div>

<div class="sheet">
  <div class="center">
    <img src="img/sk-logo.png" class="sk-logo"/>
  </div>
  <div class="row">
    <div class="wire-box">
      <h2>Imię</h2>
      <p>
        Dyrektor
      </p>
    </div>
    <div class="wire-box">
      <h2>Stan</h2>
      <p>
        Śmiertelny
      </p>
    </div>
    <div class="wire-box">
      <h2>Frakcja</h2>
      <p>
        Laboratorium
      </p>
    </div>
  </div>
  <div class="wire-box">
    <h2>Opis</h2>
    <pre>
      Jeśli coś było dla ciebie pewne po tym, co stało się w czasie ostatniej aukcji, to to, że będziesz potrzebował protekcji. Prawdopodobnie innej niż do tej pory.
Niewiele wiedziałeś wcześniej o tym świecie. Starałeś się o nim nie myśleć. Teraz jednak wiedziałeś, że nie masz wyboru. I że lepiej poszukać jej zanim sama się do ciebie odezwie.
Pewnego dnia zauważyłeś jak twoja znajoma pani prokurator rozmawia z człowiekiem, o którym wiedziałeś, że powiązany jest z nimi. Zadzwoniłeś potem, poprosiłeś o spotkanie i zasugerowałeś, że być może mógłbyś być pomocny. Nie wiedziałeś co prawda wiele o ich sprawach, ale przecież to, że interesują się aukcja i październikowym pożarem na Pomorskiej było jasne.
Pani prokurator bardzo profesjonalnie udawała, że nie wie o czym mówisz. Dobrze ją przeszkolili. Ale niedługo potem zadzwonił do ciebie Chemik i zaproponował protekcję. Zgodziłeś się. Chwilę wcześniej rozmawiałeś z Beatą Goldberg i zgodziłbyś się na każdą propozycję, która pozwoliłaby ci uwolnić się od tej baby i piekła, które chciała ci najwyraźniej ściągnąć na głowę.
Nie wiesz czy oni wszyscy tacy są, czy też po prostu trafiłeś najgorzej. Wiesz za to, że jeżeli zawiedziesz Laboratorium, prawdopodobnie nie umrzesz. Trafisz na stół operacyjny. A to będzie o wiele, wiele gorsze od śmierci.
  </pre>
  </div>
  <div class="wire-box">
    <h2>Cele</h2>
    <pre>
      - Udowodnij swoją przydatność. Zawsze miałeś zmysł do rozgrywania ludzi, to jest coś, czego brak w Laboratorium, są tu głównie dziwni naukowcy. Wraz z panią prokurator możecie wprowadzić tu trochę ładu i porządku… Jeśli to dobrze rozegracie.
      - Dowiedz się jak najwięcej o świecie wampirów. Do tej pory unikałeś tej wiedzy, teraz jednak prawdopodobnie będzie ci niezbędna do przeżycia.

      - Na ławie oskarżonych zasiądą Twoje byłe przełożone – Beata Goldberg i Eleanora Wiśniowiecka. Bardzo chętnie utrzesz im nosa, zwłaszcza, że jest to zgodne z linią Twoich nowych przełożonych. To powiązanie może być bardzo cenne.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Chemik</b> – twój nowy przełożony. Buc (jak to przełożeni), ale piekielnie inteligentny
      <b>Adiunkt</b> – postrzelona wampirzyca. Nie masz pojęcia czemu Cyrulik spokrewniła kogoś tak lekkomyślnego.
      <b>P#11a</b> – chora dziewczyna, która liczy na to, że Laboratorium ją uzdrowi. Jest ci jej trochę żal. Może nie jest za późno, by jakoś ją ocalić? Albo chociaż uświadomić w co się wpakowała?
      <b>Prokurator</b> – poznaliście się na aukcji, teraz razem siedzicie po uszy w… tym czymś. Jest potencjalnie bardzo przydatna, oraz (nie potencjalnie, a faktycznie) bardzo świeża w świecie wampirów. Chemik ją ceni. Ogólnie: cenny sojusznik do zdobycia.
      <b>Ochrona</b> – policjantka, w jakiś sposób spokrewniona z prokurator. Równie postrzelona jak Adiunkt, przynajmniej nie ma takiej mocy jak ona. Póki jej nie dostanie, może być przydatna – łatwo nią kierować, bo jest bardzo lojalna o opiekuńcza w stosunku do krewnej
      <b>E#28</b> - wasz eksperyment psychologiczno-neurologiczny. Co stanie się z człowiekiem, kiedy wrzuci się go, nieświadomego, w środek wampirzego sądu? To trochę niemoralne, ale cóż, Laboratorium czasem robi takie rzeczy
      <b>Roentgen</b> – stary, dziwny ghul Cyrulik. Większość Laboratorium zdaje się go ignorować, zdaje ci się więc, że trzeba na niego uważać
      <b>Mecenas</b> - była prawniczka domu aukcyjnego, okazuje się, że zwerbowała ją Chorągiew. Kiedy zostałeś informatorem prokuratury, wszystkie przekręty w których pomagała wyszły na jaw – lepiej żeby nie dowiedziała się, że to przez ciebie.
      <b>Cesarz</b> - były komendant łódzkiej policji. Często spotykaliście się na aukcjach. Przywódca Zakonu
      <b>Elpis</b> - nieszczęśnik, który kupił Urnę. Zgarnęli go Zjednoczeni.
      <b>Luna</b> - Darię Kuleszę pamiętasz z ostatniej aukcji u Wiśniowieckich bardzo dobrze, brylowała w towarzystwie. Teraz jej talenty służą Zakonowi.
    </pre>
  </div>
</div>


<div class="sheet">
  <div class="center">
    <img src="img/sk-logo.png" class="sk-logo"/>
  </div>
  <div class="row">
    <div class="wire-box">
      <h2>Imię</h2>
      <p>
        E#28
      </p>
    </div>
    <div class="wire-box">
      <h2>Stan</h2>
      <p>
        Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Laboratorium
      </p>
    </div>
  </div>
  <div class="wire-box">
    <h2>Opis</h2>
    <pre>
      Na aukcji pewne rzeczy wypaliły. Inne nie. Twoja bezpieczna emerytura jest już trochę bliżej, ale oczywiście nic nie jest proste – zaciągnąłeś pewne zobowiązania, które teraz się o ciebie upominają.
      Spodziewałeś się, że pani prokurator zadzwoni. Nie spodziewałeś się że tak szybko. W twoim doświadczeniu polska sprawiedliwość nie jest szczególnie rychliwa.
      Cóż. Dobra zmiana.
      Tak czy inaczej, dowiedziałeś się, że będziesz zeznawać. I że nim będziesz zeznawać, musisz przejść testy psychologiczne.
      Wydaje ci się, że były trochę dziwne – w prywatnym szpitalu, zawierające prócz wielu pytań również tomografię mózgu i badanie krwi – ale nie jesteś z drugiej strony specem od testów psychologicznych. Może teraz tak wyglądają.
      Co jest jeszcze dziwniejsze to to, że kazali ci przyjść zeznawać nie do sądu tylko do pieprzonej Wi-My. „Remont” - powiedziała prokurator. „I tajna rozprawa”.
      Potem zacytowała ci jakąś długą klauzulę z lojalki którą podpisałeś. Przestałeś słuchać po trzecim słowie, przecież doskonale wiedziałeś co chciała powiedzieć. Że jak nie przyjdziesz to przejebane.
      Kazała się ubrać na biało lub kremowo. Z czerwonym dodatkiem.
  </pre>
  </div>
  <div class="wire-box">
    <h2>Cele</h2>
    <pre>
      Dowiedz się co tu się odpierdala. Przeżyj. Zabezpiecz swoją emeryturę.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Prokurator</b> – wezwała cię tutaj. Wie o tobie sporo, trzeba się z nią liczyć.
      <b>Dyrektor</b> – szef domu aukcyjnego. Śliski typ. Nie masz pojęcia czemu tu jest. Może też zeznaje?
      <b>Mecenas</b> – prawniczka domu aukcyjnego. Świetna prawniczka, dodajmy, ale po aukcji jej kariera ostatnio zachwiała się w posadach. Może uda ci się zyskać jej przychylność, dobry prawnik zawsze w cenie, zwłaszcza w obliczu ostatnich wydarzeń
      <b>Elpis</b> – gość wylicytował Urnę, a teraz przyszedł z nią na to całe przesłuchanie. O co chodzi?
      <b>Cesarz</b> – były komendant łódzkiej policji, teraz w ABW. Wolisz trzymać się od typa z daleka
      <b>Luna</b> – Daria Kulesza, brylowała w towarzystwie na aukcji. Niewykluczone, że przyda ci się pomoc kogoś takiego jak ona.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      Jak widzisz, postać nie ma pojęcia o nadnaturalnym i jest wrzucona w sytuację zupełnie dla siebie nową. Niemniej jednak Szymon jest profesjonalnym kryminalistą, często operował w niebezpiecznych i dziwnych sytuacjach. Raczej nie spanikuje.
      Nie masz więc zadań poza dowiedzeniem się co tu się dzieje. To, co zrobi Twój zimny profesjonalista, kiedy się zorientuje w co się wpakował, zostawiamy Tobie. Będzie próbował uciec czy raczej się ustawić? Może poszuka jakichś sojuszników, którzy pomogliby mu ujawnić fakt, iż PO ŚWIECIE CHODZĄ PIEPRZONE WAMPIRY? A może uzna, że po prostu naprawdę chce mieć święty spokój i poszuka kogoś, komu mógłby oddawać krew w zamian za profity?
      Nie podejmiemy tej decyzji za Ciebie, zapewne dużo zależy od tego, co będzie się działo na larpie I jak Twoja postać będzie się dowiadywać pewnych rzeczy. Zaskocz nas ;)
    </pre>
  </div>
</div>

<div class="sheet">
  <div class="center">
    <img src="img/sk-logo.png" class="sk-logo"/>
  </div>
  <div class="row">
    <div class="wire-box">
      <h2>Imię</h2>
      <p>
        Rentgen
      </p>
    </div>
    <div class="wire-box">
      <h2>Stan</h2>
      <p>
        Ghoul
      </p>
    </div>
    <div class="wire-box">
      <h2>Frakcja</h2>
      <p>
        Laboratorium
      </p>
    </div>
  </div>
  <div class="wire-box">
    <h2>Opis</h2>
    <pre>
      Urodziłeś się dawno, dawno temu. Odkąd pamiętasz masz pewną bardzo specyficzną umiejętność: szósty zmysł, który pozwala ci wyczuwać cudze choroby. Nie chwaliłeś się tym za bardzo – za twoich czasów dość łatwo było trafić na stos – ale zacząłeś się kształcić na lekarza pod kierunkiem Magdaleny Bendzisławskiej, pierwszej kobiety-cyrulik na ziemiach polskich.
      Obecnie znanej jako bezpłciowe monstrum zwane „Cyrulikiem”.
      Gdy została wampirem, pierwszą rzeczą jaką zrobiła było napojecie cię, swego najpilniejszego ucznia, własną krwią. Od tamtej pory służysz jej… Mu… Temu wiernie.
      W Laboratorium mówią na ciebie Roentgen, jesteś najlepszym diagnostą na świecie. Istota, która nadaje sens twojemu życiu widzi w tobie tylko narzędzie, a ci, którzy służą jej dziesiątki lat krócej niż ty, śmieją się z ciebie za plecami.
      Czas to zmienić.
  </pre>
  </div>
  <div class="wire-box">
    <h2>Cele</h2>
    <pre>
      - Masz dość. Dość bycia ignorowanym. Dość tego, że pamiętają o tobie tylko wtedy kiedy jest problem z diagnozą. Chcesz się wykazać, chcesz być zapamiętany i poważany. Należy ci się to. Jeśli nie znajdziesz szacunku u swoich… Cóż, może trzeba będzie zmienić frakcję. Wampir chętny do nakarmienia cię swoją krwią zawsze się przecież znajdzie. Zdrada Cyrulik będzie bolesna… Ale może to jedyny sposób, by znów zwrócić na siebie jej uwagę?
      - Cyrulik nigdy nie udało się dojść do tego, skąd wzięła się twoja umiejętność. Po jakimś czasie znudziła się szukaniem odpowiedzi. Ty jednak nie. Wydaje ci się, że to, co ci się przytrafiło to efekt czegoś w rodzaju klątwy, która ciąży na twojej rodzinie. Ktoś od Wielebnego powiedział ci, że łódzkim wampirom służą twoje odległe potomkinie. Odnajdź je i wyjaśnij zagadkę swojego rodu [ten quest wymaga dużo dłubania i chodzenia; może Ci zająć więcej niż jednego larpa]
    </pre>
  </div>
  <div class="wire-box">
    <h2>Powiązania</h2>
    <pre>
      <b>Chemik</b> – najnowsza zabawka Cyrulik. Od dwudziestu pięciu lat jest jej prawą ręką, i jak wszyscy myśli, że to się nigdy nie zmieni. To bardzo naiwne. Poza tą naiwnością sprawdza się nieźle i faktycznie jest niezłym chemikiem
      <b>Adiunkt</b> – jak znasz Cyrulik, jest to kolejny eksperyment z dziedziny „natura śmierci”. Za życia Adiunkt miała magnetyczną osobowość i słabe ciało. Teraz obserwujesz, jak osobowość umiera i przepoczwarza się, a ciało żyje na cudzej krwi.
      Robisz notatki.
      <b>P#11a</b> – nieszczęsna śmiertelniczka, która wierzy że ją wyleczycie. Nikt nie wie co jej dokładnie jest – straciła władzę w nogach po grypie – ale to musi być straszliwe paskudztwo, bo twoja szczególna umiejętność funduje ci mdłości i zawroty głowy, jeśli zbliżysz się za bardzo. Z drugiej strony nie możesz się powstrzymać, bo jej przypadek jest dość fascynujący.
      <b>Prokurator</b> – jakaś śmiertelniczka zwerbowana do bawienia się aktualnymi intrygami. Całkowicie nieistotna
      <b>Ochrona</b> – jakaś krewna Prokurator. Czujesz od niej coś… Dziwnego. To nie choroba, ale coś… Coś jest nie tak.
      <b>E#28</b> - wasz eksperyment psychologiczno-neurologiczny. Co stanie się z człowiekiem, kiedy wrzuci się go, nieświadomego, w środek wampirzego sądu?
      <b>Dyrektor</b> – kolejny śmiertelnik zamieszany w aktualne sprawy. Nieistotny.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      Roentgen jest bardzo stary. Z jednej strony jest nieco znużony światem, z drugiej zły, że ten go ignoruje. Nie przejmuje się normami społecznymi. Rozmawiając z ludźmi robi notatki na temat ich zachowania, wyglądu i chorób, które może to zwiastować, często dyktując je sobie półgłosem.
    </pre>
  </div>
</div>


<div class="sheet">
  <div class="center">
    <img src="img/sk-logo.png" class="sk-logo"/>
  </div>
  <div class="row">
    <div class="wire-box">
      <h2>Imię</h2>
      <p>
        Ochrona
      </p>
    </div>
    <div class="wire-box">
      <h2>Stan</h2>
      <p>
        Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Laboratorium
      </p>
    </div>
  </div>
  <div class="wire-box">
    <h2>Opis</h2>
    <pre>
      Państwo Hoffstein-Bauer adoptowali cię kiedy miałaś osiem lat. To był szczyt twoich marzeń, byłaś pewna, że kiedy to się stanie, już wszystko będzie dobrze.
      Nie było, oczywiście. Byłaś piekielnie zazdrosna o Agatę – biologiczną córkę Hoffstein-Bauerów – a kiedy nadszedł okres buntu, zgotowałaś rodzinie małe piekiełko. Tylko wpływom przybranych rodziców – obrzydliwie bogatych – zawdzięczasz, że nie trafiłaś z powrotem pod opiekę państwa, tym razem do domu poprawczego.
      Dręczyło cię poczucie winy, a jednocześnie nie potrafiłaś nic poradzić na gniew, który tobą szarpał. Wyniosłaś się z rąbieńskiej willi swojej rodziny, kiedy tylko skończyłaś osiemnaście lat i zerwałaś wszelkie kontakty.
      A przy tym zawsze wiedziałaś co się u nich dzieje. Zostałaś policjantką nie tylko dlatego, że Hoffstein-Bauerowi wpoili ci pewne wartości, ale przede wszystkim po to, żeby orientować się w tym, czy nic im nie zagraża - bogatym ludziom często zagrażają różne rzeczy, z których nie zdają sobie sprawy. Chciałaś też wiedzieć czym zajmuje się Agata – obecnie pani prokurator.
      No i w końcu wpakowała się w głębokie szambo. Od dawna podejrzewałaś, że prywatne szpitale występujące pod wspólnym szyldem „Laboratorium” są jakieś dziwne. Nie ma związanych z nimi spraw kryminalnych, a w papierach jest wszystko dobrze, ale miałaś przeczucie, że coś jest nie tak. Kiedy więc Twoja siostra, niedługo po feralnej aukcji w D.A. Wiśniowieccy, zaczęła często kontaktować się z Chemikiem, zaczęłaś się tym wszystkim interesować trochę bardziej.
      I niewystarczająco skrycie. Szybko, okazało się, że to nie Agata potrzebuje twojej ochrony – to ty potrzebujesz jej. Udało jej się wybłagać u Laboratorium, by zamiast się ciebie pozbyć, przyjęli cię w swoje szeregi.
      To czego się potem dowiedziałaś zmieniło wszystko, w co do tej pory wierzyłaś… I podoba ci się to. Gdybyś miała dostęp do możliwości takich jak te Chemika, albo Adiunkt… to byłoby niesamowite.
      Sąd to twoja pierwsza okazja, by udowodnić swoją przydatność. Bardzo nie chcesz tego spieprzyć.
  </pre>
  </div>
  <div class="wire-box">
    <h2>Cele</h2>
    <pre>
      - Przydaj się. Zadbaj by cele frakcji zostały spełnione [patrz: KP frakcji]
      - Chcesz zostać ghoulem. Widziałaś do czego są zdolni, choćby wtedy kiedy Chemik nakrył cię na śledzeniu siostry. Może niekoniecznie ghoulem Cyrulik – nie widziałaś jeszcze waszego patrona i perspektywa spotania z nim nieco cię przeraża – ale Adiunkt wydaje się być osobą o podobnym do twojego systemie wartości i temperamencie. Problem w tym, że podejrzewasz iż zamierza swoim ghoulem uczynić P#11a. Postaraj się je skłócić i zdobyć zaufanie i sympatię Adiunkt
      - Na aukcji jest były komendant łódzkiej policji. Nie wiesz jeszcze jak wykorzystać wiedzę o jego powiązaniach z wampirami, ale z pewnością jest ona przydatna. Sprawdź ile możesz od niego uzyskać.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Chemik</b> – Szef waszej frakcji. Przeraża cię i jednocześnie ci imponuje.
      <b>Adiunkt</b> – Osoba, z którą dogadujesz się chyba najlepiej. Kobieta czynu, energiczna i nie przepadająca za długimi debatami. Możecie stanowić świetny zespół, musisz jej to tylko pokazać.
      <b>Prokurator</b> – Agata, twoja siostra. Uratowała ci życie, co było pewnym zaskoczeniem, nie sądziłaś, że jej na tobie zależy, nie ma przecież powodu. Wasza relacja jest dziwna – z jednej strony spotkanie po latach mocno was połączyło, z drugiej te lata i awantury nie znikną same z siebie. Bez względu na wszystko jednak wiesz, że możesz jej ufać i ponad wszystko chcesz ją chronić.
      <b>P#11a</b> – laska na wózku, która jest zdecydowanie zbyt blisko Adiunkt. Widzisz, że tu nie pasuje, widzisz, że ma wątpliwości odnośnie tego, czy aby na pewno jest w dobrym miejscu. Chcesz odsunąć ją od Adiunkt. Jeśli przy okazji trafi na stół operacyjny Cyrulik, to trudno.
      <b>E#2</b>8 – to trochę chore, ale gość, znany ci zresztą z kartotek, bo jest znanym, nieuchwytnym, złodziejem sztuki, jest waszym eksperymentem psychologiczno-neurologicznym. Laboratorium chce sprawdzić co stanie się z człowiekiem, kiedy wrzuci się go, nieświadomego, w środek wampirzego sądu? Agata go zwerbowała.
      <b>Dyrektor</b> – gość pojawił się niedawno. Z tego, co rozumiesz, był zamieszany w jakieś afery w świecie wampirów i przyszedł do was po protekcję. Nie wiesz co o nim myśleć.
      <b>Roentgen</b> - bardzo stary, dziwny ghoul Cyrulik. Potrafi wyczuwać w innych ludziach choroby. Na wszelki wypadek nie zbliżasz się do niego zanadto, ale nie możesz go zupełnie unikać, potrzebujesz wszystkich sojuszników, jakich możesz zdobyć.
      <b>Cesarz</b> – były komendant łódzkiej policji, obecnie pracuje w Komendzie Głównej. Ścięliście się parę razy w czasie twojej kariery, głównie ze względu na twoje podobno zbyt gwałtowne i brutalne metody postępowania. Trochę się zdziwiłaś widząc go wśród świrów od Wielebnego.
      <b>Rydwan</b> - były glina. Lubiłaś go, gdybyś potrafiła się z kimś naprawdę zaprzyjaźnić, to zaprzyjaźniłabyś się właśnie z nim. Okazuje się, że służy Zakonowi, ale i tak wiesz, że to przyzwoity facet.
      <b>Prochowiec</b> – kojarzysz go jako prywatnego detektywa. Kręcił się wokół różnych spraw. Jeden z tych, którym się wydaje, że są lepsi od policji. Jest w Orszaku.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      - Roksana to kobieta o twardym i gwałtownym charakterze. Jest buntownicza, temperamentna i śmiertelnie lojalna, zwłaszcza w stosunku do siostry. Pod tym wszystkim – bardzo opiekuńcza, ale w sensie „ochronię was i będę napierdalać każdego kto spróbuje was skrzywdzić”, a nie „będę głaskać, tulać i karmić”
      - Świat wampirów budzi w niej duży entuzjazm, zanurzyła się w niego bez cienia wątpliwości. Z jednej strony są tu środki do tego, by bardziej skutecznie zapewniać bezpieczeństwo swoim bliskim i obywatelom. Z drugiej strony – Roksana po prostu bardzo lubi poczucie mocy i władzy. Często dąży do konfrontacji, zwłaszcza jeśli ma dużą szansę że wygra
    </pre>
  </div>
</div>



</body>
</html>
