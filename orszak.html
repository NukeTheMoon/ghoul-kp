<!DOCTYPE html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1, maximum-scale=1, user-scalable=no">
  <link rel="stylesheet" type="text/css" href="dist/main.css">
</head>
<body>

<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
        Rzecznik
      </p>
    </div>
    <div class="wire-box">
      <h2>Stan</h2>
      <p>
Wampir
      </p>
    </div>
    <div class="wire-box">
      <h2>Frakcja</h2>
      <p>
        Orszak
      </p>
    </div>
  </div>
  <div class="wire-box">
    <h2>Opis</h2>
    <pre>
<em>Jeżeli sam nie opowiesz swojej opowieści, to ktoś zrobi to za Ciebie.
  </em>
      Naciąganie prawdy i sugerujące komunikaty to Twoje podstawowe narzędzia pracy. Owszem, to Głos wyraża wolę księcia... Ale to Ty nadajesz temu wyrażaniu formę.
      Pamiętasz jeszcze ponure czasy poprzedniego księcia. Miałeś wtedy wrażenie, że bycie wampirem to najgorsze co może człowieka spotkać. Nie ze względu na utratę życia, człowieczeństwa czy niemożność oglądania słońca. Ze względu na brutalną tyranię, jaką zdawało się przesączone ich społeczeństwo. Na tłamszenie osobowości i bycie zależnym od kaprysów szalonego sadysty. Stalin mógłby się od waszego poprzedniego “księcia” wiele nauczyć.
      Naprawdę rozważałeś obejrzenie ostatniego wschodu słońca w życiu i zamknięcie sprawy.
      Wtedy pojawił się Antoni z koterią. Nie brałeś udziału w jego przewrocie - z początku. Za bardzo się bałeś, do dziś żałujesz tego strachu. Wreszcie jednak przemogłeś się i zaoferowałeś swoją pomoc, którą Antoni z wdzięcznością przyjął.
      Okazał się świetnym dowódcą, który potrafi wykorzystać Twoje talenty i sprawić by rozkwitły. Dlatego jesteś bardzo wierny.
    </pre>
  </div>

  <div class="wire-box">
    <h2>Cele</h2>
    <pre>
      - Po incydencie na Pomorskiej dwór nie może pozwolić sobie na więcej naruszeń Maskarady. Razem z resztą Orszaku musisz dopilnować, aby sąd przebiegł gładko i spokojnie. W razie czego musisz dać z siebie wszystko, aby zatuszować dowody zanim odkryją je śmiertelni.
    	- Głos jest w niebezpieczeństwie. Chorągiew będzie próbować zniszczyć jego autorytet. Musisz wymyślić mu na szybko kampanię personalną na jego nieoczekiwane, tymczasowe stanowisko. Przekonaj jak najwięcej dworzan, że Głos jest kompetentnym i prawowitym przywódcą pod nieobecność Księcia. Dowiedz się jakie są ich obawy lub zarzuty pod jego adresem i zażegnaj je. W razie czego służ Głosowi radą jak może się zachować aby zjednać sobie dwór.
    	- Nie darzysz szczególną sympatią oskarżonych. Jeśli znikną, albo zajmie się nimi ktoś kto wpoi w nich dyscyplinę, tym lepiej dla Ciebie. Przysporzyli Ci już wystarczająco roboty. Wyjątek stanowi, oczywiście, Ogar. Dwór nie może pozwolić sobie na jego utratę. Skonstruuj mu linię obrony i przekonaj sędziów że musi zostać uniewinniony.
    	- Chroń swojego ghoula. Większość wampirów chętnie wyrwałoby mu tchawicę za to, że kiedykolwiek ośmielił się podnieść rękę na Spokrewnionych. Zleciłeś mu w tajemnicy misję wytropienia Szepczącej Urny. Kichot jest kompetentny - poradzi sobie ze śledztwem, ale w razie gdyby wpadł w kłopoty miej przygotowaną dla niego przykrywkę.
    	- Nie wiesz co się dzieje z Księciem, lecz przeczuwasz najgorsze. Ostatnio nie był sobą i mógł zrobić coś bardzo nierozsądnego. Musisz zdławić jakiekolwiek plotki sugerujące jego słabość - dopóki trwa sąd dworzanie muszą być przekonani, że urząd Księcia funkcjonuje i jest silny jak zawsze.
    	- Niewykluczone, że ktoś będzie próbował zarzucić Ci odpowiedzialność za grzechy Kichota. W końcu to on podpalił tę przeklętą kamienicę na Pomorskiej zanim związałeś go ze sobą Krwią. Jeżeli do tego dojdzie będziesz musiał się jakoś z tego wyłgać. Szkoda Twojego czasu na proces.
    	- Laboratorium rości sobie prawo do Koronera. Jest zbyt cenny dla PRu Orszaku żeby wydać go tym chorym skurwysynom. Niestety, Koroner podpisał z nimi kontrakt. Graj na zwłokę i nie pozwól aby socjopaci w kitlach zakłócali jego pracę aż nie będziesz mógł umieścić go w bezpiecznym miejscu po sądzie
    </pre>
  </div>
  <div class="wire-box">
    <h2>Powiązania</h2>
    <pre>
      <b>Głos</b>: Ghoul Księcia.  Dostał wyjątkowo niekorzystne rozdanie. Czasem działacie sobie na nerwy, ale prawda jest taka że Książe jest najlepszą rzeczą jaka spotkała ten dwór i nikt nie potrafiłby tego tak dobrze emulować jak Głos. Niestety, musi się jeszcze wiele nauczyć na temat kreowania własnego wizerunku.
      <b>Ogar</b>: Według Ciebie to prostak i wykidajło, ale trzeba facetowi przyznać że mrozi krew w żyłach. Jest lojalny, choć czasem ciężko nad nim panować. Może będzie Ci teraz łatwiej na niego wpłynąć kiedy nie jest w stanie użyć siły aby rozwiązać swój problem.
      <b>Koroner</b>: Człowiek kompletnie pozbawiony ego. Zawsze gdy go widzisz on tylko i wyłącznie zapierdala dla innych, i nie dostaje nic w zamian. Parokrotnie pomógł poskładać do kupy Twoich śmiertelników i zrobi to samo dla każdego, kto się do niego zgłosi. Imponuje Ci to, co robi.
      <b>Kichot</b>: Poznałeś go w październiku na Pomorskiej. Obecnie Twój ghoul. Związałeś go ze sobą Krwią aby zdradził Ci dane o innych łowcach wampirów. Wykorzystałeś te informacje aby unicestwić to zagrożenie, choć Kichota pozostawiłeś u swojego boku.
      <b>Gorgona</b>:  Nieznośna służbistka, bez której miasto rozsypałoby się w pył. Jest niezastąpiona.
      <b>Stempel</b>: Z przyczyn formalnych musicie mieć kogoś niezwiązanego z nikim krwią, by pieczętował przysięgi i kontrakty zawierane w mieście. Tę rolę pełni Stempel – całkowicie korumpowalny, bezczelny typ, który doskonale rozumie prawa rządzące światem wampirów. Śliski typ, ale nie wątpisz w jego lojalność.
      <b>Prochowiec</b>: śmiertelny prywatny detektyw, który naraził się Chorągwi. Normalnie stanowiłby zagrożenie dla Maskarady i musiałby zniknąć, ale postanowiłeś załatwić mu drugą szansę. W końcu detektyw może być pomocny w oczyszczeniu Ogara z zarzutów. Zobaczymy, jak mu pójdzie.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      Orszak jest nietypowo humanitarny jak na nieumarłą władzę miasta. Książę preferowałby, aby Orszak rozwiązywał problemy poprzez dyplomację i unikał demonstracji siły. Postaraj się być delikatny publicznie i bezwzględny jedynie kiedy nikt spoza frakcji nie patrzy.
      Zastanów się nad historyjkami i argumentami, których będziesz chciał użyć w swoich zadaniach. Możesz zebrać lub sfabrykować na nie dowody i mieć je podczas sądu - nie muszą być autentyczne - lecz uprzednio skonsultuj to z którymś z Narratorów.
      Zależy nam, żeby po wampirach było widać, że nie są ludźmi - płynie to z tego, że one za bardzo starają się nimi być, za bardzo skupiają na kreowaniu swojej tożsamości. Tożsamość Rzecznika płynie ze słów i sprawnego posługiwania się nimi - możesz to robić aż do przesady, zatapiać się czasem we własnych wypowiedziach, rozkoszować ich okrągłością. Pobaw się tym trochę, może poszukaj jakichś okrągłych zwrotów, spraw, żeby Rzecznik był momentami aż za wygadany.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Gorgona
      </p>
    </div>
    <div class="wire-box">
      <h2>Stan</h2>
      <p>
Ghoul
      </p>
    </div>
    <div class="wire-box">
      <h2>Frakcja</h2>
      <p>
        Orszak
      </p>
    </div>
  </div>
  <div class="wire-box">
    <h2>Opis</h2>
    <pre>
<em>Uprzejme ponaglenia to hojność dworu, nie przywilej poddanego.
  </em>
      Zabawna historia z całą tą Twoją pracą dla wampirów.
      Zaczęło się od tego, że pewnej nocy Ursyn, jeszcze zanim był Ogarem, próbował wypić Twoją krew. Nie bardzo mu poszło - nie spodziewał się, że będziesz potrafiła wykorzystać jego siłę przeciwko niemu i przerzucić przez ramię na glebę. Lata wysłuchiwania pogróżek podczas pracy w urzędzie skłoniły Cię do nauki samoobrony. Prawie mu uciekłaś, lecz złapał Cię i uwięził u siebie w łazience, nieco spanikowany, bo jednak puścić cię żywcem byłoby złamaniem Maskarady, zabić Cię też byłoby złamaniem Maskarady i ogólnie słabo. Teraz doskonale rozumiesz jego rozterkę - wtedy niekoniecznie.
      Potem przyszedł książę Antoni. Kazał zdjąć Ci worek z głowy, zrobić herbaty i zaproponował, byś może jednak dała Ursynowi szansę.
      Dałaś, wypiłaś jego krew i nigdy nie żałowałaś. Ze względu na bliskie powiązania Ursyna z dworem, udało Ci się wziąć na siebie obowiązek administracji terenami łowieckimi Łodzi i okolic. Wampiry najwyraźniej gardzą taką żmudną papierkową robotą, ale Ty czujesz się w tej materii świetnie. Powoli zaczynasz już rozumieć jak rozkładają sił w mieście i zaczynasz korzystać ze swojej pozycji w społeczeństwie aby nakierować dworską politykę na tor który Tobie odpowiada.
    </pre>
  </div>

  <div class="wire-box">
    <h2>Cele</h2>
    <pre>
      • Sąd sądem, ale praca sama się nie zrobi. Jest tutaj wielu delikwentów których poganiasz listownie, telefonicznie i osobiście od miesięcy do wywiązania się ze swoich obowiązków administracyjnych. Miło, że chociaż tym razem nie musisz się do nich daleko fatygować.
    	• Świeżo upieczona wampirzyca Laboratorium, panna Adiunkt, nie pofatygowała się o uzyskanie dla siebie żadnego terenu łowieckiego. Pije krew na ziemiach innych Spokrewnionych, bez ich zgody. Uświadom jej, że nie zdąży nacieszyć się nieśmiertelnością jeżeli usłyszysz jeszcze jedną skargę na jej temat. Zamierzałaś jej przydzielić jakieś małe i upierdliwe terytorium na obrzeżach miasta, ale wkurwiła Cię dostatecznie że teraz będzie musiała coś dla Ciebie zrobić żeby dostać chociaż tyle.
    	• Pan Łowczy jest jednym z wampirow, na którego terytorium grasuje panna Adiunkt. Młoda wampirzyca poluje bez gracji i rozumu, zdążyła już spowodować poważne naruszenie Maskarady w samym sercu terytorium pana Łowczego. Zgodnie z Tradycjami pan Łowczy jest odpowiedzialny za wykroczenia na jego ziemi. Wystaw mu rachunek wobec dworu i uświadom mu, że jeśli nie rozwiąże problemu grozi mu utrata terytorium. Nie musisz zdradzać panu Łowczemu od razu że grasantką jest panna Adiunkt. Zawsze możesz napuścić ich na siebie później.
    	• Ursyn ma kłopoty przez ten bajzel na Pomorskiej. Boisz się, że nie będzie w stanie pokonać Egzekutor w razie gdyby miała wykonać na nim wyrok. Nagniesz wszelkie reguły i Tradycje aby nie spotkała go żadna dotkliwa kara. Z mniejszymi karami sobie poradzi - o ile Ci wiadomo, Ogar jest prawie niezniszczalny.
    	• Nie dajesz tego po sobie poznać, ale masz własne opinie i plany związane z przyszłością miasta które powolutku wprowadzasz w życie. Kłopot w tym, że jeżeli Głos nie utrzyma władzy to wszystko i tak trafi szlag - nie tylko Twoje plany, ale również Twoje bezpieczeństwo. Wierzysz że Głos, Ursyn i Rzecznik poradzą sobie z sytuacją, ale w razie czego miej plan jak zainterweniować.
    	• Biedny Koroner podpisał na siebie jakiś paskudny kontrakt z Laboratorium. Z punktu widzenia reguł, kontrakt jest prawomocny. Ale prędzej trafi Cię szlag niż pozwolisz tym skurwielom zabrać najporządniejszego człowieka jakiego macie. Masz haki - wykorzystaj je. - tu bym pociągnęła w stronę dylematu, bo to postać zafiksowana na przepisach
    </pre>
  </div>
  <div class="wire-box">
    <h2>Powiązania</h2>
    <pre>
      <b>Ogar</b>: Twój mocodawca, protektor i przyjaciel. Ursyn pełni funkcję Ogara łódzkiego dworu. Wiesz, że skoczyłby za Tobą w ogień, i Ty za nim również.
      <b>Głos</b>:  naprawdę dobrze robi swoją robotę, cechuje go psia wierność i wiele mu zawdzięczacie. I faktycznie nikt nie rozumie Antoniego tak dobrze jak on
      <b>Rzecznik</b>: Czarujący i srebrnousty. Prawdopodobnie nie powiedział prawdy ani razu od kiedy się urodził. Jesteś wobec niego surowa trochę na pokaz, żeby nie pomyślał sobie że ma u Ciebie jakieś specjalne względy.
      <b>Koroner</b>: Jeśli kiedykolwiek widziałaś człowieka o dobrym sercu, to jest nim Koroner. Oczywiście jest to wysoce niepraktyczne. No i cechuje go pewna nonszalancja względem reguł. Mimo to nie potrafisz nie szanować kogoś, kto do tego stopnia poświęca się pracy dla dobra innych.
      <b>Stempel</b>: Z przyczyn formalnych musicie mieć kogoś niezwiązanego z nikim krwią, by pieczętował przysięgi i kontrakty zawierane w mieście. Kiedy tylko się o tym dowiedziałaś, zorientowałaś się, że znasz kogoś, kto doskonale by się do tego nadawał - błyskotliwą, korumpowalną, dobrze rozumiejącą system szuję. Stempel posadę zawdzięcza więc Tobie. Nie pozwól by o tym zapomniał.
      <b>Kichot</b>: to, że Rzecznik zamiast go zabić, napoił go własną krwią jest oburzające i na granicy prawa. Zrobił to jednak, Książę zaaprobował, poszło. Tak czy inaczej nie lubisz gościa i uważasz, że nie można mu ufać.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      Zwracasz się do swoich petentów i interesantów ze znudzeniem i ledwo ukrywaną pogardą. Używasz wobec nich zimnych zwrotów grzecznościowych "Pan" i "Panna" w podobny sposób, jak pracownicy uczelni mówią do studentów.
      Nie masz czasu ani cierpliwości na bzdury. Oczekujesz konkretnych informacji i działań. Gardzisz wymówkami i pustymi zapewnieniami.
      Masz być wredną, upiorną suczą. Taka jest Twoja praca. Nikt nie zmuszał petentów do olewania reguł rządzących miastem. Wszelkie zażalenia mogą sobie składać bezpośrednio do Ogara - jest w zasięgu ręki.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Stempel
      </p>
    </div>
    <div class="wire-box">
      <h2>Stan</h2>
      <p>
Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Orszak
      </p>
    </div>
  </div>
  <div class="wire-box">
    <h2>Opis</h2>
    <pre>
      <em>Stare przysłowie mówi, że owce potrzebują rzeźników, nie tylko pasterzy. Według mnie, przede wszystkim potrzebują urzędników.</em>

      Osoby, które naprawdę lubią pełnić tę rolę można prawdopodobnie policzyć na palcach jednej ręki, ale ty jesteś wśród tych szczęśliwców. Już od dziecka wiedziałeś, że właśnie tym powinieneś się zajmować - uważasz się za smar, dzięki któremu maszyna pracuje płynnie. W połączeniu z twoim... dogłębnym zrozumieniem nieoficjalnych, lecz witalnych elementów systemu zapewniło ci to szybką i satysfakcjonującą karierę. Karierę na tyle błyskotliwą, by zwrócić uwagę jednej z twych współpracownic, która, jak się okazało, pracuje dla wampirów.
      Początkowo byłeś w lekkim szoku, ale kiedy już zaoferowano ci współpracę po pierwsze nie miałeś wyjścia, a po drugie byłeś zafascynowany specyficzną szczerością wampirzej administracji. Nikt tu nie udaje, że korupcja nie istnieje, nikt za nią nie karze, przyjmuje się ją jako coś zupełnie naturalnego. Od razu zrozumiałeś że to twoje miejsce na świecie. Twój mocodawca - książę Antoni - okazał się, jak na krwiożercze monstrum, świetnym gościem. To najbardziej kompetentny przełożony jakiego miałeś w życiu i najlepsza rzecz, jaka przydarzyła się temu miastu. Wiesz, że aby korupcja dobrze działała, musi mieć granice - twoją granicą jest lojalność wobec księcia.
      Twoją rolą jest formalizowanie i pieczętowanie przysiąg. Jako bezstronny śmiertelny (niezwiązany z nikim więzami krwi) masz być gwarantem prawomocności umów między wampirami, ghoulami i wtajemniczonymi śmiertelnymi.
    </pre>
  </div>

  <div class="wire-box">
    <h2>Cele</h2>
    <pre>
      • Naturą kapitalizmu jest korupcja. To ten smar, który sprawia, że tryby machiny działają płynnie. Dopilnuj, żeby ludzie widzieli, że ławnicy są przekupni.
    	• Jakiś czas temu twoja żona zachorowała na raka. Nie przeraziło cię to – ostatecznie masz koneksje wśród istot, dla których to nie jest straszne, w Orszaku jest też świetny lekarz. Okazało się niestety, że tylko Laboratorium ma możliwość zapewnić jej odpowiednią terapię - w zamian za obiekt do badań. Nie wiesz czy stać by cię było na takie poświęcenie nawet gdybyś mógł to zrobić - a nie mogłeś, nie wolno ci podpisywać umów. Koroner podpisał więc kontrakt za ciebie, sam go przypieczętowałeś. Dziś Laboratorium najprawdopodobniej będzie żądało jego wypełnienia. Nie czujesz się z tym dobrze, a utrata jedynego niezwiązanego z tymi psycholami (a do tego świetnego) lekarza może być dla Orszaku bardzo bolesna. Postaraj się znaleźć jakieś wyjście z sytuacji. Może uda im się podsunąć kogoś innego? Kogoś z wrogów Orszaku? Albo z oskarżonych? Problem w tym, że Koroner może się na to nie zgodzić.
    	• Ostatnio w Łodzi wątpi się w waszą skuteczność - nieobecność Antoniego nie pomaga. Postaraj się by inne frakcje zajęły się swoimi sprawami, dowiaduj się o ich interesach, usiłuj przekuć je w formalne umowy – odwracaj od was uwagę
    	• Wiesz, że Zjednoczeni przyjdą na sąd z Urną. Ostatnio o tym przedmiocie jest bardzo głośno. Może być kolejnym narzędziem do robienia zasłony dymnej – ale może być też czymś cenniejszym. Źródłem ogromnej wiedzy, a ta jest nieoceniona w każdym porządnie działającym systemie. Trzymaj rękę na pulsie.
    	• Niepokoi cię los księcia - nie widziałeś go od miesięcy, Głos i Ogar nic o nim nie mówią. Nie masz zamiaru naruszać fasady, którą chcecie utrzymać, ale chciałbyś dowiedzieć się w końcu co i jak.
    </pre>
  </div>
  <div class="wire-box">
    <h2>Powiązania</h2>
    <pre>
      <b>Ogar</b> – brutalny wampir, zbrojna ręka księcia. Gorgona jest jego ghulem.
      <b>Głos Księcia</b> - człowiek (człowiek?) najbliżej związany z Antonim. Książę mu ufa, więc ty również
      Rzecznik – złotousty wampir, który jest waszym głosem. Dobrze, że macie go po swojej stronie
      <b>Gorgona</b> – twoja współpracowniczka z Urzędu Miasta, która zwróciła na ciebie uwagę księcia. Jesteś jej wdzięczny, choć kiedy przychodzi do funkcjonowania w strukturach, jest mało elastyczna. Jest ghulem Ogara, zajmuje się administracją terenów łowieckich i boją się jej nawet wampiry. Cenna sojuszniczka.
      <b>Koroner</b> – rewelacyjny lekarz i najlepszy człowiek jakiego poznałeś. Masz wobec niego ogromny dług wdzięczności i nie wiesz co on właściwie robi wśród krwiopijców
      <b>Kichot</b> – nowy ghul Rzecznika, kiedyś był łowcą wampirów. Podejrzana postać.
      <b>Prochowiec</b> – uzdolniony dziwak, który wie za dużo. Prawdopodobnie niedługo zginie.
      <b>Moc</b> - młody, ambitny urzędnik z UMŁ, który pracuje dla Zakonu. Patrzycie na siebie uważnie.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      Stempel jest miły, profesjonalny i brutalnie szczery. Rozkoszuje się ironią życia, czerpie żywą przyjemność z bycia częścią otwarcie korumpowalnego systemu. Ogólnie - jest trochę szują, której nie można się oprzeć głównie ze względu na to, że swojego szujostwa w ogóle nie próbuje ukrywać, pogodził się z nim i bezwstydnie obnosi. Lubi ludzi, których lubi – raczej nie wbije im noża w plecy – reszta to narzędzia. Bardzo lojalny wobec księcia Antoniego, szczerze zależy mu na dobru orszaku. Poćwicz cwane odzywki, dowcipy, bezczelne uśmiechy.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Koroner
      </p>
    </div>
    <div class="wire-box">
      <h2>Stan</h2>
      <p>
Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Orszak
      </p>
    </div>
  </div>
  <div class="wire-box">
    <h2>Opis</h2>
    <pre>
      <em>Wieczna młodość? Nie, dziękuję. To tylko pożyczony czas. Niech nieśmiertelność trafi do tych, których życie jest zagrożone.</em>

      Jesteś lekarzem z zawodu i powołania. Może się wydawać, że to sprzeczne z tym, co robisz, ale tylko jeśli ktoś mylnie zakłada, że służysz potworom, które piją ludzką krew.
      Nie służysz. Służysz ich ludziom. Ktoś musi zajmować się i nimi.
      Przez większą część swojego życia bardzo starałeś się odizolować od nadnaturalnego - co wcale nie jest takie łatwe, kiedy ma się nadprzyrodzoną umiejętność wyczuwania cudzych chorób.
      Niezwykłe przyciąga jednak niezwykłe. Dostawałeś wiele dziwnych ofert współpracy i wiedziałeś, że którąś będziesz musiał w końcu wybrać.
      Pogrzebałeś - ostrożnie - i zasięgnąłeś języka. Od dziennikarza, który znany jest tu jako Klio dowiedziałeś się, że prawdopodobnie najprzyzwoitszą frakcją jest (oczywiście) ta, która oferowała ci najmniej - Orszak.
      Wstąpiłeś więc do niego i ze zwykłą dla siebie determinacją zająłeś się tym, czym zajmujesz się najlepiej: leczeniem ludzi.
    </pre>
  </div>

  <div class="wire-box">
    <h2>Cele</h2>
    <pre>
      • Jakiś czas temu zawarłeś kontrakt z Laboratorium - w zamian za terapię onkologiczną żony Stempla miałeś stać się obiektem jakiegoś eksperymentu. Nie wiesz co chcą ci zrobić, prawdopodobnie nie jest to nic przyjemnego, starasz się więc z tego wykręcić, korzystając z protekcji Orszaku. Jeśli cię zabraknie, ta społeczność straci jedynego normalnego lekarza. Nie chcesz myśleć co stanie się z ludźmi jeśli będą skazani na “opiekę” ludzi Cyrulik
    	• W Laboratorium jest dziewczyna na wózku. Słyszałeś o jej przypadku, to dość tajemnicza sprawa. Prawdopodobnie liczy na to, że Laboratorium pomoże jej odzyskać władzę w nogach. Nie wie w co się pakuje. Spróbuj jej pomóc
    	• Wśród śmiertelnych na Sądzie jest kilka osób, które chciałyby zerwać kontakty z wampirami, lub doprowadzić do tego, że ich bliscy je zerwą - jedną z nią jest Klio, Lachesis od Zjednoczonych chce odsunąć od tego świata swoją protegowaną, jesteś pewien, że znajdzie się ich więcej. Może mógłbyś pomóc im znaleźć jakąś drogę ucieczki, choćby przez sfingowanie śmierci. Znasz pewien gatunek rośliny, który mógłby w tym pomóc.
    	• Ostatnio wiele się mówi o starożytnej Urnie, którą odkryto na Pomorskiej. Zjednoczeni nawet ją dziś przynieśli. Bardzo niewykluczone, że mogłaby ci pomóc w pracy... Ale czy taka obsesja na punkcie dziwnego artefaktu nie czyni cię podobnego do świrów z Laboratorium?
    </pre>
  </div>
  <div class="wire-box">
    <h2>Powiązania</h2>
    <pre>
      <b>Głos</b> - przyzwoity człowiek, choć ghoul. Przekazuje wolę księcia Antoniego, który jak na wampira odznacza się wyjątkowym humanitaryzmem
      <b>Rzecznik</b> - wampir, którego można słuchać godzinami. Nie ma sprawy, której by nie załatwił.
      <b>Gorgona</b> - bezwzględna ghoulica pilnująca spraw administracyjnych. Jest całkowicie pozbawiona serca, interesują ją tylko przepisy.
      <b>Kichot</b> - ghoul Rzecznika, niegdyś łowca wampirów. Jest z wami od niedawna, intrygująca postać. Łączy was chęć pomagania ludziom - choć on robi to zdecydowanie... bardziej agresywnie.
      <b>Stempel</b> - niezwiązany z nikim więzami krwi "bezstronny świadek" zawieranych wśród krwiopijców umów. To jego żona potrzebowała terapii onkologicznej – biedak nie może sam zawierać kontraktów, więc zrobiłeś to za niego. Wiesz, że ma w związku z tym poczucie winy.
      <b>Ogar</b> - zbrojne ramię Księcia. Przerażający, brutalny wampir, choć wydaje się w swojej brutalności dość zagubiony. Jest oskarżonym na dzisiejszym sądzie. Trochę ci go żal.
      <b>Klio</b> - bardzo znany dziennikarz z frakcji Zjednoczonych, nieoceniony gdy przychodzi do łatania Maskarady. Wiesz, że ma wątpliwości odnośnie swojej pracy dla wampirów.
      <b>Chemik</b> - przywódca laboratorium. Uznana osobistość naukowa. Uczył cię na studiach. Przerażający, bezwzględny typ, który nie widzi nic poza swoimi eksperymentami. Geniusz.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      - Próbujesz pomóc potrzebującym. Twój własny dobrobyt nie ma znaczenia.
      - Leczysz każdego. Priorytetyzujesz powagę ran nad przynależność do ugrupowań politycznych
      - Zależy ci na ludziach, ale swoje już widziałeś. Jesteś rzeczowy, możesz czasem wydawać się oschły.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Kichot
      </p>
    </div>
    <div class="wire-box">
      <h2>Stan</h2>
      <p>
Ghoul
      </p>
    </div>
    <div class="wire-box">
      <h2>Frakcja</h2>
      <p>
        Orszak
      </p>
    </div>
  </div>
  <div class="wire-box">
    <h2>Opis</h2>
    <pre>
      <em>Dziękuj aniołowi stróżowi, że nie poluję już na takich jak ty.</em>

      Po wydarzeniach na Pomorskiej poświęciłeś się poszukiwaniu innych krwiopijców - byłeś pewien że zostało ich sporo.
      Okazało się jednak, że to dla Ciebie trochę za dużo. Pijawki mają ogromne wpływy, a Ty zapomniałeś, że gdy spoglądasz w ciemność, ona spogląda w ciebie.
      Znaleźli Cię. I zrobili z ciebie ghoula. Twój anioł zamilkł w chwili, w której skosztowałeś krwi Rzecznika. Wiedzieli, że ogień na Pomorskiej był Twoją sprawką. Wydałeś im swojego wspólnika aby darowali Ci życie. Powiedziałeś im, że Ty i on byliście wszystkimi łowcami w mieście.
      Cały czas jednak nosisz ze sobą kartkę z numerem do tego dziwnego starca z sowim medalionem którego poznałeś w Łęczycy, który zaproponował Ci kiedyś połączenie sił...
    </pre>
  </div>

  <div class="wire-box">
    <h2>Cele</h2>
    <pre>
      • Chcesz niszczyć system od środka. Zbieraj informacje, by usuwać zło od wewnątrz. Może wtedy Twój anioł powróci.
    	• Szukaj punktów zapalnych między frakcjami, aby osłabić je względem Orszaku
    	• Do twojego schwytania przyczynił się jeden z ghouli z Chorągwi - Baron. Zemścij się na nim. A najlepiej na całej Chorągwi.
    	• Wampiry mają obsesję na punkcie jakiejś Urny. Nie wiesz o co chodzi, ale jesteś pewien, że jest ona zła. Śniłeś o niej wcześniej. Postaraj się, by została zniszczona
    	• Prawdopodobnie istnieją ludzie, którzy chcą zerwać kontakty z wampirami. Zasługują na drugą szansę. Poszukaj sposobu by pomóc im zniknąć. Może Koroner mógłby ci pomóc
    	• Jesteś związany Krwią z Rzecznikiem. Spełniasz jego rozkazy i starasz się udowodnić mu swoją lojalność. Tylko gdzieś z tyłu Twojej głowy kołacze się obce wspomnienie, jak niegdyś polowałeś na takich jak on...
    </pre>
  </div>
  <div class="wire-box">
    <h2>Powiązania</h2>
    <pre>
      <b>Głos</b>: pamiętasz go z Pomorskiej. Sługa "Księcia" Łodzi. Jest ghoulem, tak jak Ty, ale nie widzisz w nim towarzysza.
      <b>Ogar</b>: Krwiożerczy potwór. Od niedawna po Twojej stronie... stety, niestety.
      <b>Gorgona</b>: Ghoulica Ogara. Zajmuje się administracją wampirzego świata. W pewien sposób jest straszniejsza niż jej pan, dlatego starasz się utrzymywać z nią dobre stosunki.
      <b>Rzecznik</b>: Romuald udowodnił już, że istnieją wampiry szlachetne. Rzecznik, mimo swoich nielicznych skaz, zdaje się być osobą z natury dobrą. Czy uważasz tak rzeczywiście, czy to jego Krew miesza Ci w głowie?
      <b>Koroner</b>: Lekarz. Wspaniały, natchniony człowiek. Zdaje się nie przepadać za wampirami, ale na ogół nie odróżnia dobrych od złych i pomaga każdemu kto tego potrzebuje.
      <b>Lachesis</b>: Dowódca Zjednoczonych. Słyszałeś, że on również rozmawiał z aniołami i stracił tę umiejętność kiedy wypił wampirzą krew. Jest dużo starszy i dużo bardziej doświadczony od Ciebie, ma też dużą wiedzę o sprawach okultystycznych - może wie jak temu zaradzić? Przede wszystkim, czy można mu zaufać?
      <b>Stempel</b>: "bezstronny świadek" umów zawieranych między wampirami. Skorumpowany, bezczelny typ, który nie wie nic o honorze
      <b>Baron</b>: Dowódca Chorągwi i typ, któremu "zawdzięczasz" swoją obecną sytuację. Skurwiel. Sztywny i honorowy, może uda się to wykorzystać by doprowadzić do jego upadku.
      <b>Anioł</b>: Milczy od czasu kiedy wypiłeś krew Rzecznika. Czy odszedł przez bluźnierstwo? Czy może pomaga Ci zbliżyć się do wampirów?
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Prochowiec
      </p>
    </div>
    <div class="wire-box">
      <h2>Stan</h2>
      <p>
Śmiertelnik
      </p>
    </div>
    <div class="wire-box">
      <h2>Frakcja</h2>
      <p>
        Orszak
      </p>
    </div>
  </div>
  <div class="wire-box">
    <h2>Opis</h2>
    <pre>
      <em>Był zimny, kwietniowy wieczór. W powietrzu czuć było krew, a wokół mnie byli sami krwiopijcy.</em>

      Zostałeś wynajęty przez grupę wampirów kolektywnie zwaną "Orszakiem". Nie jest to Twoje pierwsze starcie ze światem klechd i potworów, choć tym razem zostałeś poproszony o pomoc przez nich, a nie przez ich ofiarę. Może "poproszony" to nazbyt łagodne słowo - uznali, że wiesz za dużo, więc jeżeli im nie pomożesz to będziesz musiał zniknąć.
      Tej nocy potwory rozliczają swoich z ich działań. Niewiele przypomina to prawdziwy proces, raczej usankcjonowane wyłanianie kozłów ofiarnych. Zostałeś wynajęty do oczyszczenia z zarzutów jednego z nich: Ursyna Trumiańskiego, zwanego Ogarem.
      Oto ile wiesz do tej pory. Trumiański wraz ze współpracownikiem, Piotrem "Głosem" Balwierzem, miał doprowadzić Eleonorę Wiśniowiecką, łódzką potentatkę finansową przed oblicze Księcia, ich szefa. Całe przedsięwzięcie trafił szlag, padły strzały, spłonęła kamienica.
      Pożar był działaniem osób trzecich, Ciebie najbardziej interesuje kwestia broni palnej. Otóż ludzie Ogara otoczyli budynek na Pomorskiej w którym odbywały się negocjacje i mieli pilnować, żeby nikt stamtąd nie wyszedł. Sęk w tym, że nie wiadomo skąd mieli pukawki. Trumiański twierdzi, że nawet gdyby miał dostęp do broni na ostrą amunicję nigdy by jej nie wręczył swoim ludziom. Zbyt hałaśliwe, zwraca zbyt dużo uwagi. Więc pojawia się pytanie: kto dał jego ludziom tę broń?
      Broń nigdy nie trafiła w ręce policji. Dzięki temu że pozostała w posiadaniu Dworu mogłeś dojść do tego, że była zgłoszona jako skradziona wiele lat temu z prywatnej, legalnej kolekcji rodu von Lehmannów. Brzmi Ci to tak, jakby ta "kolekcja" nigdy nie opuściła rąk rodziny, a tylko czekała aż pojawi się konieczność skorzystania z niej. Spora część von Lehmannów będzie obecna na Sądzie - to nie może być przypadek.
      Jest jeszcze jedna rzecz. Rzecznik kazał Ci przyjść ubranym na granatowo, z białymi lub kremowymi dodatkami.
    </pre>
  </div>

  <div class="wire-box">
    <h2>Cele</h2>
    <pre>
      • Zdobądź dowody które wykluczą Trumiańskiego poza podejrzenia.
• Wygląda na to, że jeden z von Lehmannów lub wiernym ich ludzi próbował wrobić Twojego klienta. Na pewno mają tu na Sądzie wielu wrogów. Może uda Ci się nakłonić kogoś do zeznawania przeciwko nim.
• Pamiętaj, że Dwór płaci Ci za doprowadzenie do uniewinnienia Ogara. Nie zdziwiłbyś się wcale gdyby okazało się, że nie mówią Ci wszystkiego i istnieje bród, który by go pogrążył. Trumiański zarzeka się że nic takiego nie ma, ale gdyby jednak się znalazło musisz dopilnować, aby nie wypłynęło.
• Zanim wziąłeś tę robotę, zgłosiła się do Ciebie damulka, którą w tym towarzystwie nazywa się Niesławą. Bała się swojej rodziny, chciała żebyś pomógł jej zniknąć. Jej krewni zwęszyli co próbowała zrobić i kazali Ci nigdy więcej nie wtrącać się w ich sprawy. O ironio - to ci sami von Lehmannowie, którzy maczali palce we wrobieniu Trumiańskiego. Niesława jest nadal w niebezpieczeństwie. Może przy okazji śledztwa znajdziesz sposób, żeby jej pomóc?
    </pre>
  </div>
  <div class="wire-box">
    <h2>Powiązania</h2>
    <pre>
      <b>Ogar</b>: Przerażający wampir którego masz oczyścić z zarzutów. Nie ulega wątpliwości że ma krew na rękach, ale Ty masz się skupić na czymś innym.
      <b>Rzecznik</b>: Wampir który Cię "wynajął". Wydaje się być w miarę zrównoważony, ale i tak prawdopodobnie rozszarpie Ci krtań jeżeli go zawiedziesz.
      <b>Kichot</b>: Człowiek który podłożył ogień po strzelaninie na Pomorskiej. Teraz stoi po stronie wampirów, ale masz wrażenie że nadal by ukatrupił któregoś z nich gdyby tylko zapewnić mu do tego sprzyjające okoliczności.
      <b>Niesława</b>: Bezbronne dziewczę prześladowane przez znienawidzoną rodzinę. Jeśli jej pomożesz, prawdopodobnie skończy się to dla Ciebie źle - ale na jej szczęście jesteś twardy. Przeżyłeś już gorsze groźby.
      <b>Łowczy</b>: Silnoręki potomek rodu Lehmannów. To on próbował Cię odstraszyć od pomocy Niesławie.
      <b>Herold</b>: Niesława wspominała o nim jako o jedynym członku swojej rodziny, któremu jakkolwiek ufa. Może będzie w stanie pomóc.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      Jesteś detektywem z powieści hard-boiled lat 80ych. Gdybyś grał w filmie, byłby on czarno biały i grałby do niego akampaniament powolnego, smutnego jazzu. Prowadzisz wewnętrzny monolog zmęczonym, ochrypłym głosem. Nie raz gangsterzy obili Ci mordę za wtrącanie się w ich sprawy.
      Nie dajesz tego po sobie poznać, ale angażujesz się emocjonalnie w problemy ludzi którzy do Ciebie przychodzą po pomoc.
      Nienawidzisz patrzeć jak cierpią niewinni ludzie, ale czasem po prostu nie możesz nic na to poradzić. Sięgasz wtedy wściekle do piersiówki z whisky aby wypłukać z ust gorzki smak bezsilności.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
        Piotr Balwierz "Głos Księcia"
      </p>
    </div>
    <div class="wire-box">
      <h2>Stan</h2>
      <p>
Ghoul
      </p>
    </div>
    <div class="wire-box">
      <h2>Frakcja</h2>
      <p>
        Orszak
      </p>
    </div>
  </div>
  <div class="wire-box">
    <h2>Opis</h2>
    <pre>
      Książę nie żyje.
      Po fiasku na Pomorskiej postanowił ze sobą skończyć, witając świt na dziedzińcu swojej rezydencji. Przeciągnąłeś jego wciąż tlące się zwłoki w cień, ale za późno - Książę zapadł w głęboki torpor z którego przebudzi się po wielu latach, jeśli w ogóle.
      Oczywiście, dopilnowałeś aby wieść o niedyspozycji Księcia nie wyciekła na zewnątrz, wydając rozkazy w jego imieniu i łatając maskaradę po październikowej masakrze. Teraz czekasz w zimnym korytarzu, czekając aż zacznie się Sąd, twoja ostateczna próba. Czy jesteś dość dobry?
    </pre>
  </div>

  <div class="wire-box">
    <h2>Cele</h2>
    <pre>
      • Nie dopuść, aby ludzie zobaczyli wewnętrzne słabości Orszaku. Postaraj się ocalić Ogara (choć nie będzie to łatwe) i nie dopuść, aby wyciekła na zewnątrz wieść o "chorobie" Księcia.
    	• Doprowadź do skazania Eleanor. Ludzie dają się zwieść jej miłej powierzchowności, ale to ona jest odpowiedzialna za wszystkie problemy, które dręczą miasto – dopilnuj, żeby spotkała ją sprawiedliwa kara.
    	• Pilnuj porządku. Jesteś człowiekiem Księcia, a Sąd jest organizowany na jego ziemiach. Po październikowym fiasku ludzie muszą zobaczyć, że Orszak jest siłą, która potrafi utrzymać porządek.
    	• Dopilnuj tajemnicy o torporze Księcia. Oficjalnie ma się dobrze i jest bardzo zajęty sprawami miasta.
    </pre>
  </div>
  <div class="wire-box">
    <h2>Powiązania</h2>
    <pre>
      • Książę - Prawdopodobnie najlepsza rzecz, jaka spotkała to miasto.
    	• Ogar – zbir, sadysta, nieobliczalna bestia. Nie lubisz go, ale nie możesz pozwolić aby został skazany - godziłoby to w cały Orszak. Z drugiej strony, jeśli da się jakoś utrzeć mu nosa...
    	• Rzecznik – kolejny Spokrewniony. Jesteście nominalnie po tej samej stronie
    	• Gorgona – protegowana Ogara.
    	• Baron – Prawa ręka Grafa. Współpracowaliście przy okazji niedawnego łatania maskarady, ale niestety, na Sądzie wasze cele są sprzeczne. Uważaj na niego.
    	• Clotho - Wysłanniczka Jednej z Trzech.
    	• Adwersarz - niezależny sędzia z Łęczycy. Nie jesteś w stanie nic o niej powiedzieć poza tym, że pisze ładne listy.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      Na wszystko co masz, zapracowałeś sam. Zawistnik, nie lubisz i boisz się starszych Spokrewnionych, gardzisz młodszymi.
      Nie pozwalasz na marnowanie swojego czasu.
    </pre>
  </div>
</div>
<div class="sheet">

  <div class="center">
    <img src="img/sk-logo.png" class="sk-logo"/>
  </div>

  <div class="row">
    <div class="wire-box">
      <h2>Imię</h2>
      <p>
Ursyn Trumiański "Ogar"
      </p>
    </div>
    <div class="wire-box">
      <h2>Stan</h2>
      <p>
Wampir
      </p>
    </div>
    <div class="wire-box">
      <h2>Frakcja</h2>
      <p>
        Orszak
      </p>
    </div>
  </div>
  <div class="wire-box">
    <h2>Opis</h2>
    <pre>
      Byłeś Ogarem, psem Księcia. Jego zbrojną ręką, ochroniarzem i, jeśli trzeba, mordercą. Swoje zadania wypełniałeś sumiennie, i z pewną dozą przyjemności - jesteś prostym wampirem i masz proste potrzeby. Aż do teraz, kiedy Książę postanowił odebrać sobie życie.
      Po fiasku na Pomorskiej Książę postanowił ze sobą skończyć, witając świt na dziedzińcu swojej rezydencji. Jego ghul przeciągnął wciąż tlące się zwłoki Księcia w cień, ale za późno - wampir zapadł w głęboki torpor z którego przebudzi się po wielu latach, jeśli w ogóle. Od tego momentu ciężko pracujesz, aby nie wyszła na jaw "niedyspozycja" Księcia. Nie jest łatwo, szczególnie, że po akcji na Pomorskiej miasto pragnie twojej krwi.
    </pre>
  </div>

  <div class="wire-box">
    <h2>Cele</h2>
    <pre>
      • Ocal skórę. Ciążą na tobie ciężkie zarzuty, a wiele osób w mieście chętnie widziałoby cię martwym. Na szczęście reszcie ludzi Księcia zależy na tym, żeby cię ocalić. Współpracuj z nimi aby proces zakończył się po waszej myśli.
    	• Doprowadź do skazania Eleanor. Ludzie dają się zwieść jej miłej powierzchowności, ale to ona jest odpowiedzialna za wszystkie problemy, które dręczą miasto – dopilnuj, żeby spotkała ją sprawiedliwa kara.
    	• Pilnuj porządku. Jesteś człowiekiem Księcia, a Sąd jest organizowany na jego ziemiach. Po październikowym fiasku ludzie muszą zobaczyć, że Orszak jest siłą, która potrafi utrzymać porządek.
    	• Dopilnuj tajemnicy o torporze Księcia. Oficjalnie ma się dobrze i jest bardzo zajęty sprawami miasta.
    </pre>
  </div>
  <div class="wire-box">
    <h2>Powiązania</h2>
    <pre>
      • <b>Książę</b> - Prawdopodobnie najlepsza rzecz, jaka spotkała to miasto.
    	• <b>Głos Księcia</b> - Totumfacki Księcia. Bywa użyteczny, niestety, nie jest w połowie tak sprytny jak myśli, że jest.
    	• <b>Rzecznik</b> – Zaufany człowiek księcia. Lojalny i inteligentny, będzie dobrym obrońcą (i oskarżycielem) w nadchodzącym procesie.
    	• <b>Baron</b> – prawa ręka Grafa. On i jego ludzie będą próbowali z ciebie zrobić kozła ofiarnego aby wzmocnić swoją pozycję. Spróbuj pokrzyżować im plany.
    	• <b>Łowczy</b> - zbir Barona i twój, z braku lepszego słowa, rywal. Zapewne obaj wolelibyście zakończyć waszą waśń możliwie bezpośrednimi środkami, ale niestety, rozkazy nie pozwalają.
    	• <b>Chemik</b> – Socjopata w kitlu.
    	• <b>Eleanor</b> – zimna suka, która zdradziła Księcia, doprowadziła do jego śmierci, a teraz próbuje wkopać ciebie w tej parodii procesu. Najchętniej rozerwałbyś jej gardło, ale ta opcja pozostaje niedostępna - na razie. Dopilnuj, żeby została (sprawiedliwie) osądzona i skazana.
    	• <b>Gorgona</b> - twój ghul. Wasza znajomość zaczęła się od tego, że prawie zdołała ci uciec w czasie polowania. Nie bardzo wiedząc co zrobić (tak zabicie, jak wypuszczenie jej byłoby złamaniem Maskarady) uwięziłeś ją i zwróciłeś się o pomoc do Antoniego. Ten poradził Ci byś napoił ją swoją krwią, ją nakłonił by ją wypiła. Zajmuje się administracją terenami łowieckimi w Łodzi, niektóre wampiry boją się jej tak samo jak ciebie. Widzi w tobie, oczywiście, swojego najlepszego przyjaciela.
    </pre>
  </div>
  <div class="wire-box">
    <h2>Wskazówki do odgrywania</h2>
    <pre>
      • Jesteś Ogarem, zbrojnym ramieniem Księcia, i nie masz cierpliwości do głupców. Nie jesteś dziką bestią, ale zwykle jesteś o krok od wybuchu – i to się czuje.
    	• Nie przetrwałbyś tylu lat w świecie wampirzej polityki, gdybyś nie potrafił nad sobą panować - bywasz porywczy, zawistny i mściwy, ale nie wszczynasz bójek bez powodu.
    </pre>
  </div>
</div>

</body>
</html>
